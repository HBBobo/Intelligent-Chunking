{
  "doc_id": "allatok",
  "sentences": [
    "1",
    "[H1] 3.4.4. AZ ÁLLATOK SZÖVETEI, SZAPORODÁSA, VISELKEDÉSE.",
    "Készítette Vizkievicz András",
    "3.4.4. Az állatok szövetei, szaporodása, viselkedése",
    "A fejezet a követelményrendszer 3.4.4. pontja alapján készült.",
    "Állati és emberi szövetek",
    "Készítette Vizkievező",
    "[H1] A többsejtűség kialakulása.",
    "A többsejtűség kialakulása az élővilág történetének egyik legfontosabb állomása volt.",
    "Az egysejtűektől a többsejtű élőlények felé való átmenet a különböző sejtek közötti munkamegosztást, valamint az állati, növényi és gombaszervezetek hihetetlen mértékű fejlődését és változatosságát eredményezte.",
    "A többsejtűség kialakulása rendkívül bonyolult evolúciós lépés lehetett.",
    "Az első többsejtű állat megjelenése kb.",
    "650 millió évvel ezelőttre tehető, az eukarióta szerveződés nagyjából 1,5-2 milliárd évvel ezelőtti kialakulását követően, tehát kb. 1-1,5 milliárd évnek kellett eltelnie, hogy az első többsejtű állatok létrejöjjenek.",
    "A többsejtűek kialakulására többféle elmélet létezik.",
    "A legvalószínűbb elképzelés szerint kiindulásként egy egysejtű osztódása után az utódsejtek nem váltak szét, hanem egy általuk termelt kocsonyás anyag együtt tartotta őket.",
    "A többsejtűség kialakulásának vitathatatlan előnye a munkamegosztás.",
    "Egy egysejtű élőlénynek a szüntelen változó környezetben egyensúlya fenntartásához az összes életműködést szinte egyforma mértékben kell produkálnia, mint a táplálkozás, szaporodás, mozgás, ingerek felvétele, anyagszállítás, légzési gázok felvétele-leadása stb.",
    "Ezzel szemben a többsejtű szervezetekben a sejtek nagy része nem érintkezik a külvilággal, egyfajta belső környezetben van, ahol az egyes sejtek többé-kevésbé különféle feladatok ellátására specializálódnak.",
    "A differenciálódásnak köszönhetően saját feladatukat sokkal hatékonyabban képesek végrehajtani, aminek feltétele, hogy a munkamegosztás révén egyéb feladataikat más specializálódott sejtek vegyék át.",
    "[H1] A testszerveződés szintjei.",
    "A testszerveződés fogalmát a szervezet felépítő sejtek közötti kapcsolatok minősége alapján határozzuk meg.",
    "[LIST_ITEM] Egysejtűek",
    "[LIST_ITEM] Többsejtűek",
    "[LIST_ITEM] Sejttársulás",
    "[LIST_ITEM] Telepes szerveződés",
    "[LIST_ITEM] Szövetes szerveződés",
    "A legmagasabb szintű többsejtű szerveződési forma a szövetes szerveződés, ahol a sejtek különféle előzetükkel csoportosulnak.",
    "A sejtszám, az adott feladat, elrészítése, specializálódott, hasonló állata és működési sejtek összességét.",
    "Szövetes élőlények a magasabb rendk növények, mint pl.",
    "a harasztok, nyitvatermők és zárvatermők, továbbá a emlénezetést kezdve az összes állat.",
    "3",
    "[H1] HÁMSZÖVETEK.",
    "Az állati és emberi szervezetekben öt fő szövettípust különböztetünk meg:",
    "[LIST_ITEM] hámszövet,",
    "[LIST_ITEM] kötőszövet,",
    "[LIST_ITEM] támasztószövet,",
    "[LIST_ITEM] izomszövet,",
    "[LIST_ITEM] idegszövet.",
    "A legtöbb szövetféleség",
    "[LIST_ITEM] sejtekből és a közöttük lévő",
    "[LIST_ITEM] sejtközötti állományból áll. Ez utóbbi, tömegét tekintve – a hámszövetet kivéve – jelentős mennyiségben fordulhat elő.",
    "[H2] Hámszövetek.",
    "A test külső és belső felszíneit fedi.",
    "Mivel a hámszövet elsődleges feladata a felszínek hézagmentes borítása, ennek megfelelően sejtjei igen szorosan kapcsolódnak egymáshoz, sejtközötti állomány nincs, csak sejtközötti járatok lehetnek.",
    "A hámszövet ezért ereket nem tartalmaz, így táplálása a hámszöveteket mindig kísérő kötőszövet felől történik diffúzióval.",
    "A hámszövetek feladatai:",
    "[LIST_ITEM] mechanikai, kémiai védelem,",
    "[LIST_ITEM] párolgás, kiszáradás elleni védelem,",
    "[LIST_ITEM] különböző anyagokat vesznek fel, adnak le, szintetizálnak,",
    "[LIST_ITEM] felveszik a külvilág ingereit.",
    "[H2] A hámszövetek formái.",
    "[H3] Működés szerint:.",
    "[LIST_ITEM] fedőhám,",
    "[LIST_ITEM] mirigyhám,",
    "[LIST_ITEM] felszívóhám,",
    "[LIST_ITEM] érzékhám.",
    "[H3] Alaktanilag:.",
    "[LIST_ITEM] egyrétegű hámszövetek:",
    "[LIST_ITEM] egyrétegű laphám,",
    "[LIST_ITEM] egyrétegű hengerhám,",
    "[LIST_ITEM] többrétegű hámszövetek:",
    "[LIST_ITEM] többrétegű el nem szarusodó laphám,",
    "[LIST_ITEM] többrétegű elszarusodó laphám.",
    "Egyrétegű hámszövetek mind a gerinctelen, mind a gerinces állatok szervezetében előfordulnak, ezzel szemben a többrétegű hámszövetek csak gerincesekre jellemzők.",
    "Fedőhámok",
    "Alveoli",
    "5",
    "[H1] Az egyrétegű laphám.",
    "Szorosan illeszkedő, lapos, sokszögletű sejtekből áll.",
    "[LIST_ITEM] Ilyen a vér- és nyirokereket bélelő hámréteg,",
    "[LIST_ITEM] ill. a tüdőhólyagocskák belső felszínét borító szövet.",
    "[H1] Az egyrétegű hengerhám.",
    "Az egyik legelterjedtebb hámféleség, hosszúkás, hatszögletű sejtekből épül fel, sejtjei gyakran viselnek felszíni differenciálódásokat.",
    "[H2] 1. Mikrobolyhok.",
    "A mikrobolyhok ujjszerű citoplazma-kitűrődések, melyek a felületet sokszorosára növelik.",
    "Igen nagyszámú, azonos méretű mikroboholy borítja pl. a bélhámsejtek felszínét, a felszívófelületet sokszorosára növelve.",
    "[H2] 2. Csillók.",
    "A csillók mozgékony, apró sejtnyúlványok.",
    "Megtalálhatók:",
    "[LIST_ITEM] az orrúreg belső felszínén,",
    "[LIST_ITEM] a légcsőben,",
    "[LIST_ITEM] a petevezetékben.",
    "[H2] 3. Kutikula.",
    "A gerinctelen állatok kültakarója hámjának külső felszínén előforduló, kémiaiag sokféle vegyületből felépülő védőréteg.",
    "Pl.",
    "izeltlábúaknál ilyen a kitin.",
    "A többrétegű hámszövetek olyan felületeken fordulnak elő, amelyek fokozott mértékben vannak kitéve mechanikai, ill. kémiai behatásoknak. A",
    "felülethez közel eső hámsejtek aránylag távol esnek a hámszövetet tápláló vérerektől, ezért gyakran a hám és a kötőszövet érintkező felülete megnövekszik, hullámos, ún.",
    "kötőszöveti szemölcsök alakulnak ki.",
    "[H2] Többrétegű el nem szarusodó laphám.",
    "E hámféleség mechanikai igénybevételeknek kitett, de kiszáradástól nem veszélyeztetett felületeken fordul elő, mint pl. a halak bőre.",
    "Sok helyen gyengén elszarusodó formája ismert, mint pl.",
    "[LIST_ITEM] a szájüreg, nyelőcső,",
    "[LIST_ITEM] hüvely, végbél,",
    "[LIST_ITEM] a szem szaruhártyája,",
    "[LIST_ITEM] kételtűek bőre.",
    "[H2] Többrétegű elszarusodó laphám.",
    "E hám legfelső sejtsorai elhalnak, elszarusodnak, aminek következtében egy szaruréteg alakul ki a felszínen, amely véd a kiszáradástól és a mechanikai hatásoktól.",
    "Emiatt jellemzően a szárazföldi gerincesek – hüllők, madarak, emlősök – bőrének felszínén fordul elő.",
    "A felületen elpusztuló sejtek pótlása a szövet legalsó sejtsorában mitótikus osztódással történik.",
    "A sejtek, miközben felfelé tolódnak, szarusodási folyamaton mennek keresztül, a folyamat egyes lépéseinek megfelelően, különböző rétegek alakulnak ki.",
    "[LIST_ITEM] A hám legalsó sejtsora hengerhámsejtekből áll, melyek folyamatosan osztódnak, ezért e réteget osztódó rétegnek nevezzük. E rétegben barna pigmentet, melanint tartalmazó nyúlványos pigmentsejtek vagy melanociták is előfordulhatnak.",
    "[LIST_ITEM] Legfölül az elhalt szaruréteg található. Az eltávozó anyagok miatt az elszarusodó sejtek zsugorodnak, lapossá válnak. A szarupikkelyekké átalakult laphámsejtekben már sem a sejtmag, sem a sejtalkotók nem ismerhetők fel. A szaruréteg területén a sejtek már szinte csak keratin fehérjét tartalmaznak.",
    "[H2] A mirigyhám.",
    "A mirigyhám különféle funkciójú és összetételű váladék termelésére specializálódott szövetféleség.",
    "A mirigyhámsejtek a váladék termeléséhez szükséges előanyagokat a vérből veszik fel egyszerű molekulák formájában, majd ebből szintetizálják a váladék anyagait.",
    "A termelt váladék további sorsa szerint megkülönböztetünk:",
    "[LIST_ITEM] kiválasztást, ahol a termelt anyag a szervezet számára szükségtelen,",
    "[LIST_ITEM] elválasztást, ahol a termelt anyagot a szervezet még felhasználja.",
    "Az elválasztás lehet:",
    "[LIST_ITEM] belső, ha a mirigyhamsejtek a termelt váladékot közvetlenül a vérbe ürítik. Ezeket a kivezetőcső nélküli mirigyeket belső elválasztású mirigyeknek - endokrin mirigyeknek -, hatóanyagaikat hormonoknak nevezzük.",
    "[LIST_ITEM] külső, ha a mirigyhamsejtek a váladékot a szervezet külső vagy belső felszíneire ürítik, pl. bőr felszínére, ill. a bélcső üregébe.",
    "A külső elválasztású mirigyek lehetnek:",
    "[NUMBERED_ITEM] egysejtűek, melyek a fedőhámban helyezkednek el, pl. a bélcsőben, ill. a légutak hámjában található kehelysejtek.",
    "[NUMBERED_ITEM] többsejtűek, melyek néhány kivételtől eltekintve a hám alatti kötőszövetbe süllyedve helyezkednek el.",
    "Basement Membrane",
    "A többsejtű mirigyekben megkülönböztetjük a váladékot termelő",
    "[LIST_ITEM] végkamrát,",
    "[LIST_ITEM] s a váladék elvezetésére szolgáló kivezetőcsövet.",
    "A végkamra alakja szerint megkülönböztetünk:",
    "[LIST_ITEM] bogyós (békák méregmirigyei),",
    "[LIST_ITEM] csöves (verejtékmirigyek),",
    "[LIST_ITEM] csöves-bogyós mirigyet (tejmirigyek).",
    "Külső elválasztású mirigyek",
    "Ha a kivezetőcsőhöz",
    "[LIST_ITEM] egy végkamra csatlakozik, egyszerű mirigyről beszélünk,",
    "[LIST_ITEM] ha több végkamra csatlakozik, elágazó – összetett – mirigyről beszélünk.",
    "[H1] A felszívóhám.",
    "Az állati szervezetekben a felszívást egyrétegű hámszövetek végzik, mint pl.",
    "a bélcső egyrétegű mikrobolyhos hengerhámja.",
    "A hámsejtek felszínén mikrobolyhok sorakoznak, amelyek a felszívófelületet többszörösére növelik.",
    "[H1] Az érzékhám.",
    "Az érzékhám a külvilág ingereinek felfogására szolgál, ennek megfelelően a különféle érzékszervekben található meg, mint pl.",
    "a szaglószervben, az egyensúlyi és hallószervben, és az ízlelő érzékszervben.",
    "8",
    "[H1] KÖTŐSZÖVETEK.",
    "9",
    "[H1] Kötőszövetek.",
    "Ebbe az alapszövetbe különböző feladatot végző szöveteket sorolunk, amelyek elláthatnak:",
    "[LIST_ITEM] mechanikai,",
    "[LIST_ITEM] anyagcsere-,",
    "[LIST_ITEM] hőszabályozási,",
    "[LIST_ITEM] védelmi és regenerációs feladatokat.",
    "A kötőszövet formái:",
    "[LIST_ITEM] lazarostos kötőszövet,",
    "[LIST_ITEM] tömöttrostos kötőszövet,",
    "[LIST_ITEM] zsírszövet.",
    "A sejtek nem fekszenek szorosan egymás mellett, közöttük jelentős mennyiségű sejtközötti állomány található.",
    "A sejtközötti állomány két részből áll:",
    "[LIST_ITEM] az alapállományból,",
    "[LIST_ITEM] és kötőszöveti rostokból.",
    "[H2] Az alapállomány (szövetnedv).",
    "Az alapállományt egyrészt:",
    "[LIST_ITEM] a kötőszöveti sejtek termelik,",
    "[LIST_ITEM] másrészt a vérből szűrődik ki.",
    "Összetétele:",
    "[LIST_ITEM] víz és a benne oldott különböző szervetlen ionok (Na⁺, K⁺, Cl⁻, Ca²⁺, Mg²⁺ stb.),",
    "[LIST_ITEM] oldott légzési gázok,",
    "[LIST_ITEM] tápanyagok (glükóz, aminosavak),",
    "[LIST_ITEM] salakanyagok (ammónia, tejsav, karbamid, húgysav),",
    "[LIST_ITEM] fehérjék (hormonok, antitestek),",
    "[LIST_ITEM] hormonok.",
    "Feladata:",
    "[LIST_ITEM] mechanikai, szerkezetmeghatározó,",
    "[LIST_ITEM] az alapállományon keresztül történik a tápanyagok transzportja a vérből a sejtekbe, ill. a salakanyagok transzportja a sejtekből a vérbe.",
    "[H2] Kötőszöveti rostok.",
    "Fizikai és kémiai sajátságaik és szerkezetük alapján kettő kötőszöveti rostféleséget különböztetünk meg:",
    "[LIST_ITEM] kollagénrost,",
    "[LIST_ITEM] rugalmas rost.",
    "[H2] Kollagénrostok.",
    "A legelterjedtebb rostféleség, a kollagén vázfehérje a test fehérjeállományának 20-30%-át adja. Szakítószilárdsága nagy, csak kismértékben nyújtható.",
    "Rugalmas rostok",
    "Rendkívül rugalmasak, eredeti hosszuk 150%-ára nvúithatók. szakítási szilárdságuk ugyanakkor igen csekély. Előfordulnak pl.:",
    "[LIST_ITEM] a tüdő falában,",
    "[LIST_ITEM] vérerek falában.",
    "[H2] A kötőszövetek fontosabb típusai.",
    "A lazarostos kötőszövet a legtöbb szerv felépítésében részt vesz, a legelterjedtebb szövet.",
    "Számos szerv kötőszöveti vázát képezi, kitölti a szervek közötti tereket.",
    "Sejtközötti állománya jelentős, mindkét kötőszöveti rostot tartalmazza.",
    "A szövet gazdagon átszött erekkel és idegekkel.",
    "Igen sokféle sejtet tartalmaz, melyek között helyváltoztatásra képes immunsejtek is vannak.",
    "A tömött rostos kötőszövet sejtközötti állománya rendkívül sok rostot tartalmaz.",
    "Legfontosabb típusa az ínszövet, amelyben a csillag alakú ínsejteket kollagénrostokból álló kábelek veszik körül.",
    "Az ínszövet építi fel az inakat, amelyek az izmokat kapcsolják a csontokhoz.",
    "Az ínszövet vérellátása rossz, anyagcseréje lassú, ezért nehezen, ill.",
    "nem regenerálódik.",
    "[H2] A sárga (fehér) zsírszövet.",
    "Az állati szervezetekben a feleslegben felvett táplálék zsírrá alakul és a zsírszövetben halmozódik fel.",
    "A sejtek legömbölyödnek, a zsír szinte az egész sejtet kitölti, a citoplazma és a sejtmag a sejt szélére szorul. A zsírszövet feladata többréte:",
    "[LIST_ITEM] tápanyag- és energiaraktár,",
    "[LIST_ITEM] hőszigetelő a bőr alsó rétegében,",
    "[LIST_ITEM] mechanikai szerepű, szervek helyét rögzíti, a legtöbb szerv körül megtalálható, pl. szem, vese, máj, bélcső.",
    "10",
    "[H1] TÁMASZTÓSZÖVETEK.",
    "12",
    "[H1] Támasztószövetek.",
    "[H2] A porcszövet.",
    "A porcszövet sejtekből és sejtközötti állományból áll.",
    "A porcsejtek egyesével vagy csoportosan helyezkednek el az alapállományban szigetszerűen, kisebb-nagyobb távolságra egymástól.",
    "A porcsejtek termelik a sejtközötti állományt.",
    "[H2] A sejtközötti állomány.",
    "[LIST_ITEM] fehérje-szénhidrát jellegű ragasztóanyagból (chondroitin-szulfátból),",
    "[LIST_ITEM] és kötőszöveti rostokból áll.",
    "A porcot - az ízületi porc kivételével - erekben, idegekben gazdag porchártya borítja.",
    "Mivel vérerek hiányoznak a porcszövetből, így táplálása diffúzió útján történik a porchártya felől.",
    "A porcszövet tápanyag- és oxigénellátottsága gyenge, ezért anyagcseréje lassú, sérülés esetén regenerációra nem képes.",
    "Idősebb szervezetben, az egyébként rugalmasan szilárd porc amúgy is rossz táplálékellátottsága a víztartalom csökkenése miatt tovább romlik, a porcsejtek egy része elpusztul, s az alapállományba mészsk rakódhatnak bele, a porc rideggé, törékenyé válik.",
    "Porcszövet építi fel többek között",
    "[LIST_ITEM] a légutak porcait,",
    "[LIST_ITEM] az ízületi porcokat.",
    "[H2] A lemezes csontszövet (lásd még mozgás 4.3. fejezet).",
    "Az állati szervezet legkeményebb szövete, a csontos halaktól kezdve minden gerinces állat belső vázának az alapanyaga. A csontszövetet",
    "[H3] összetétel szerint:.",
    "[LIST_ITEM] szerves és",
    "[LIST_ITEM] szervetlen állományra,",
    "[H3] felépítés szerint:.",
    "[LIST_ITEM] sejtekre és",
    "[LIST_ITEM] sejtközötti állományra oszthatjuk.",
    "[H2] A szerves állományt:.",
    "[LIST_ITEM] csontsejtek és",
    "[LIST_ITEM] kollagénrostok alkotják.",
    "A szervetlen állományt a sejtközötti állomány szervetlen sói alkotják:",
    "[LIST_ITEM] $\\mathrm{Ca}{5}(\\mathrm{PO}{4})_{3}\\mathrm{X}$, ahol $\\mathrm{X = F, OH}$ (apatítok),",
    "[LIST_ITEM] $\\mathrm{CaCO}_{3}$",
    "A szerves állomány a csontok rugalmasságát, a szervetlen állomány a csontok szilárdságát biztosítja.",
    "[LIST_ITEM] A szervetlen állományt sósavas kezeléssel eltávolíthatjuk, ekkor a csontok gumiszerűen hajlíthatók lesznek.",
    "[LIST_ITEM] A szerves állományt égetéssel távolíthatjuk el, ekkor a csontok elvesztve rugalmasságukat ridegek és törékenyek lesznek.",
    "A csontszövet koncentrikus felépítésű, ún.",
    "oszteonokból épül fel.",
    "Egy oszteon kb. 10 mm magas henger, melynek közepén a centrális csatornában vérér fut.",
    "Az oszteonban a nyúlványos csontsejtek összekapcsolódva koncentrikus körökbe rendeződnek.",
    "A sejtek között az alapállomány szintén körkörösen rendeződött lemezei futnak, amelyet szervetlen sók, kollagénrostok és szerves kötőanyag épít fel.",
    "A csontszövet vérerekkel átszött, élénk anyagcseréjű szövet.",
    "A csontszövet felületét az ún. csonthártya borítja, amely sok rostot tartalmazó kötőszövetes lemez.",
    "A csonthártyában futnak a csontszövetet ellátó erek és idegek.",
    "A csonthártya belső rétegében csontképző sejtek helyezkednek el, innen indul a sérült csont regenerációja, ill. növekedés során a csontok vastagodása.",
    "A csontszövet az egész élet folyamán mindig az aktuális terhelésnek megfelelően épül fel, azaz, ha pl. öregedéskor a test súlypontja eltolódik, azt a csont belső szerkezetének megváltozása követi.",
    "A folyamat során ún. csontfaló sejtek lebontják a csontszövetet, a csontképző sejtek pedig az új terhelés irányában építik át.",
    "14",
    "[H1] IZOMSZÖVETEK.",
    "15",
    "[H1] Izomszövetek.",
    "A citoplazmára általában jellemző összehúzékonyáság az izomszövetekben különösen nagymértékben fejlődött ki.",
    "Ennek oka, hogy a citoplazma összehúzódásáért felelős fehérjék – aktin és miozin – rendkívül nagy mennyiségben vannak jelen, tulajdonképp az egész sejtet kitöltik és igen rendezetten helyezkednek el.",
    "[H2] Az izomszövetek típusai:.",
    "[LIST_ITEM] harántcsíkolt izomszövet, amely lényegében a vázizomszövet,",
    "[LIST_ITEM] szívizomszövet,",
    "[LIST_ITEM] simaizomszövet.",
    "Harántcsíkolt izomszövet, vázizomszövet (lásd még mozgás 4.3. fejezet)",
    "[H2] Megtalálható:.",
    "[LIST_ITEM] a gerincesek és az ízeltlábúak vázát mozgató izmokban,",
    "[LIST_ITEM] a nyelvben, garatban, nyelőcső felső szakaszában, végbélnyílásban.",
    "[LIST_ITEM] Ilyenek a légzőizmok.",
    "[H2] Jellemzői:.",
    "[LIST_ITEM] általában akaratunktól függően működik,",
    "[LIST_ITEM] gyors,",
    "[LIST_ITEM] nagy erőkifejtésre képes,",
    "[LIST_ITEM] fáradékony.",
    "A harántcsíkolt izomszövet szöveti egysége a sokmagvú izomrost. A sejtmagvak száma egy rostban meghaladhatja a 7000-t.",
    "[NUMBERED_ITEM] Sok izomrost,",
    "[NUMBERED_ITEM] köteggé – izomnyalábbá – szerveződik, amelyet kötőszövetes hártya tart össze,",
    "[NUMBERED_ITEM] az izomrostkötegek tovább rendeződve alkotják az izmokat, amelyeket szintén egy kötőszövetes lemez, az ún. izompólya határol.",
    "Az izomroston belül továbbá megkülönböztetünk",
    "[NUMBERED_ITEM] miofibrillum-kötegeket, amelyek",
    "[NUMBERED_ITEM] izomfonalakból (miofilamentumok) állnak.",
    "Tehát az izomrostok citoplazmájában a hossztengellyel párhuzamosan húzódnak az összehúzódásért felelős miofibrillumok, amelyek már fénymikroszkóppal is láthatók.",
    "A miofibrillumok között nagy mennyiségű mitokondrium helyezkedik el, melyek biztosítják az izom-összehúzódáshoz szükséges energiát.",
    "A Ca-raktárként funkcionáló SER harisnyaszerűen veszi körbe az egyes miofibrillumokat.",
    "A nagyszámú sejtmag perifériásan, az izomrost membránja alatt található.",
    "16",
    "[H1] A miofibrillumok felépítése és az izom-összehúzódás.",
    "A vázizomzatban az izomrostok harántirányban - a hossztengelyre merőlegesen - csíkozottságot mutatnak, azaz világosabb és sötétebb sávok váltják egymást.",
    "A harántcsíkolat látszatát az okozza, hogy a hosszanti szerkezeti elemek, a miofibrillumok, szakaszosan váltakozva más-más felépítésük, s az egyforma szakaszok azonos hosszúságúak és egy magasságban helyezkednek el.",
    "A miofibrillumok izomfonalakból épülnek fel, ezek azonban már csak elektronmikroszkópban láthatók.",
    "Kétféle izomfonál különböztethető meg:",
    "[LIST_ITEM] a vékony fonál, világos, aktin fehérjéből épül fel,",
    "[LIST_ITEM] a vastag fonál, sötét, miozin fehérje alkotja.",
    "[H2] Az izom-összehúzódás.",
    "Egy elernyedt, nyugalomban lévő izomban a vékony fonalak csak kis mértékben nyúlnak be a vastag fonalak közé, a vékony és a vastag fonalak közötti kapcsolódások száma csekély (izomtónus).",
    "Az izom-összehúzódás során, a vékony fonalak becsúsznak a vastag fonalak közé, aminek köszönhetően az izomrostok megrövidülnek.",
    "Az izom-összehúzódás mindig az izom hossztengelyével párhuzamosan zajlik.",
    "[H2] A szívizomszövet.",
    "A szívizomszövet, mely a harántcsíkolt izomszövetnek egy speciális félesége, a szív falának középső rétegében található meg.",
    "[H2] Jellemzői:.",
    "[LIST_ITEM] akaratunktól függetlenül működik,",
    "[LIST_ITEM] gyors,",
    "[LIST_ITEM] nagy erőkifejtésre képes,",
    "[LIST_ITEM] nem fáradékony.",
    "Alaktanilag két sajátságban különbözik a vázizomszövettől:",
    "[NUMBERED_ITEM] egymagvú izomsejtekből áll, melyek elnyújtott térrácsot alkotnak, a sejtek helyenként elágaznak,",
    "[NUMBERED_ITEM] a sejtmagvak a sejt közepén helyezkednek el.",
    "17",
    "[H1] A simaizomszövet.",
    "A simaizomszövet elnyúlt orsó alakú sejtekből épül fel.",
    "A sejtmag a sejt közepén helyezkedik el.",
    "A sejtekben megtalálható az aktin és a miozin, de a harántcsíkolt izomszövetre jellemző nagyfokú rendezettség nem jellemző.",
    "[H1] Előfordulása:.",
    "[LIST_ITEM] a gerincesek zsigeri izomzata: erek falában, bélcső falában, légcső falában stb.,",
    "[LIST_ITEM] bőrben,",
    "[LIST_ITEM] egyes gerinctelenek bőrizomtömlőjében.",
    "[H1] Tulajdonságai:.",
    "[LIST_ITEM] akaratunktól függetlenül működik,",
    "[LIST_ITEM] lassú,",
    "[LIST_ITEM] kis erőkifejtésre képes,",
    "[LIST_ITEM] nem fáradékony.",
    "Skeletal Muscle",
    "Smooth Muscle",
    "Cardiac Muscle",
    "18",
    "Nerve",
    "Cell membrane",
    "Dendrite",
    "IDEGS7ÖVET",
    "19",
    "[H1] Az idegszövet.",
    "Az idegszövet tartalmaz:",
    "[LIST_ITEM] nyúlványos idegsejteket, ún. neuronokat,",
    "[LIST_ITEM] gliasejteket.",
    "A neuronok (lásd még 4.8.1. jegyzet)",
    "A neuronok ingerlékeny sejtek, amelyek ingerfelvételre és idegi ingerületek vezetésére specializálódtak.",
    "Egymagvú, nyúlványos sejtek, számuk emberben hozzávetőleg 100 milliárd.",
    "A neuronok részei:",
    "[LIST_ITEM] sejttest, amely a sejtmagot, ill. a sejtszervecskék zömét tartalmazza,",
    "[LIST_ITEM] dendritek, rövidebb, elágazó nyúlványok, amelyek nagy számban fordulhatnak elő,",
    "[LIST_ITEM] axon, vagy tengelyfonal, a hosszú, ingerület vezetésére specializálódott főnyúlvány, amely gyakran elágazik.",
    "A sejttest",
    "Tartalmaz:",
    "[LIST_ITEM] sejtmagot,",
    "[LIST_ITEM] mitokondriumokat, melyek kielégítik a neuronok nagy energiaigényét,",
    "[LIST_ITEM] RER-t,",
    "[LIST_ITEM] Golgi-készüléket.",
    "A fenti alkotórészekből következően, igen intenzív fehérjeképzés folyik az idegsejtekben.",
    "A neuronok osztódni nem képesek (kivéve a neurális őssejteket). Az idegsejtek végleges száma már a születés környékén kialakul.",
    "[H1] A dendritek.",
    "Felépítésük megegyezik a sejttestével, ezért plazmanyúlványoknak is tekinthetjük őket.",
    "Rendkívül elágazók.",
    "Felületükön kiemelkedések, ún. tövisek lehetnek.",
    "Feladatuk a sejt felszínének a növelése, az idegsejtek közötti kapcsolódásokban – a szinapszisokban – játszanak szerepet.",
    "20",
    "[H1] Az axon (neurit, tengelyfonal).",
    "Sejtenként max.",
    "egy fordul elő.",
    "Hossza emberben elérheti az 1 m-t (piramissejtek).",
    "Az axon eredését a sejttesten axondombnak, végelágazódását végfacskának (végbunkó) nevezzük.",
    "A végfacska rendkívül elágazó, akár több száz végződésből is állhat, amelyek a sejtek közötti kapcsolódásban - szinapszis - rendkívüli jelentőségűek.",
    "Az axonok oldalelágazásokat képezhetnek, aminek köszönhetően egy idegsejt több másik idegsejttel is kapcsolatot létesíthet.",
    "Egyes gliasejtek az axonok köré tekeredve ún. velőshüvelyt hoznak létre. A velőshüvelyes axon az idegrost.",
    "[H1] Neuroglia jellemzői, funkciói.",
    "Az idegrendszer „kötő- és támasztószövete”, a gliasejtek biztosítják a neuronok működéséhez szükséges feltételeket.",
    "[LIST_ITEM] Számuk kb. 10 x-es mennyiségben haladja meg az idegsejtekét.",
    "[LIST_ITEM] Életünk végéig osztódóképesek maradnak.",
    "[LIST_ITEM] Biztosítják az idegszövet kémiai védelmét, létrehozzák az agy-vér gátat.",
    "[LIST_ITEM] Biztosítják az idegszövet homeosztázisát,",
    "[LIST_ITEM] táplálják a neuronokat.",
    "[LIST_ITEM] Velőshüvely képzése révén elektromos szigetelést biztosítanak az axonok körül, gyorsítják az ingerületvezetést.",
    "[LIST_ITEM] Degenerált neuronokat eltávolítják, majd kitöltik a megüresedett tereket.",
    "21",
    "Az állatok",
    "A szaporodás során az élőlények önmagukhoz hasonló utódokat hoznak létre.",
    "A szaporodásnak az állatok körében két fő formája ismeretes.",
    "[H2] 1. Ivartalan.",
    "[LIST_ITEM] ha az utód egyetlen egyedtől származik,",
    "[LIST_ITEM] nem keletkeznek ivarsejtek (kivéve a szűznemzést, ahol megtermékenyítetlen petesejtből fejlődnek az utódok pl. rovaroknál),",
    "[LIST_ITEM] nincs megtermékenyítés.",
    "[H2] Előnye,.",
    "[LIST_ITEM] hogy ilyen módon a „szülő” nagyszámú utód létrehozására képes,",
    "[LIST_ITEM] hogy az élőlények e módszerrel gyorsan és hatékonyan képesek a rendelkezésükre álló életteret elfoglalni, hasznosítani.",
    "[H2] Hátránya,.",
    "[LIST_ITEM] hogy nem történik genetikai kombinálódás, az utódok genetikailag hasonlóak a szülővel és egymással is, s emiatt egyformán reagálnak a változó környezeti feltételekre, és amennyiben a körülménvek rosszabbra fordulnak, esetleg valamennyien elpusztulnak.",
    "[H2] Formái:.",
    "[LIST_ITEM] bimbózás szivacsoknál,",
    "[LIST_ITEM] szűznemzéssel pl. a rovaroknál, halaknál, hüllőknél.",
    "Az embrió szűznemzés esetén is általában diploidá válik a fejlődés korai szakaszában (kivételt jelentenek ez alól például a hím méhek, ők haploidok).",
    "[LIST_ITEM] Az ikresedés (embriók osztódása) azt jelenti, hogy bár egy női és egy hímivarsejt fúziójával egyetlen zigóta alakul ki, abból az embriógenezis során több azonos genetikai tartalmú utód fejlődik (egypetéjű ikerképződés).",
    "[H2] 2. Ivaros szaporodás.",
    "Ebben az esetben az utód létrehozásához két egyed szükséges.",
    "A szülők ivarsejteket hoznak létre – a nagyobb, mozdulatlan a petesejt, a kisebb, mozgékony a hímivarsejt –, melyek egyesülését megtermékenyítésnek nevezzük.",
    "A megtermékenyített petesejt a zigóta, melynek sokszoros osztódása hozza létre az utódot.",
    "Az ivarsejtek néhány kivételtől eltekintve az ivarszervekben termelődnek.",
    "[LIST_ITEM] Amennyiben a hímivarszerv és a női ivarszerv külön egyeden fordul elő, váltívarúságról beszélünk (a legtöbb állat ilyen).",
    "[LIST_ITEM] Azonban, ha a kétféle ivarszerv egy egyeden megtalál (laposférgek, éti csiga, földigiliszta) van szó.",
    "Abban az esetben, ha a két eltérő nem alakilag különbözik, ivari dimorfizmust (ivari kétalakúság) emlegetünk.",
    "Az ivaros szaporodás kétségtelen előnye, hogy az utód genetikai anyagának felét az egyik, felét a másik szülőtől kapja, így az új egyedben a szülők tulajdonságai kombinálódnak, amelynek óriási az evolúciós jelentősége.",
    "Az állatokban a megtermékenyítés lehet:",
    "[LIST_ITEM] külső, mikor a folyamat a nőstény szervezetén kívül, általában a vízben következik be, ekkor igen nagyszámú ivarsejt és utód jön létre, melyek közül csak igen kevesen maradnak életben, mivel a szülők általában nem védik, ill. táplálják csemetéiket (R-strategisták),",
    "[LIST_ITEM] belső, melynek során az ivarsejtek egyesülése a nőstény ivarutaiban játszódik le, itt kevés utód keletkezik, melynek fejlődéséről, táplálásáról az anyaállat gyakran gondoskodik (K-strategisták). A belső megtermékenyítés kialakulását többnyire a szárazföldi életmód indukálta.",
    "[H2] Az r-stratégista fajok:.",
    "[LIST_ITEM] élőhelyeik környezeti feltételei gyorsan változhatnak,",
    "[LIST_ITEM] egyedei rövid életűek, kistermetűek,",
    "[LIST_ITEM] rövid idő után válnak ivaréretté,",
    "[LIST_ITEM] utódaik száma jelentős,",
    "[LIST_ITEM] nagyszámú utódjuk nevelésére kevés energiát fektetnek, az ivadékgondozás sokszor nem jellemző,",
    "[LIST_ITEM] a szaporodásuk során az utódok túlélési rátája alacsony.",
    "[LIST_ITEM] Ilyenek pl. a rovarok, rágcsálók.",
    "[H2] A K-stratégista fajok:.",
    "[LIST_ITEM] élőhelyeik környezeti feltételei állandóak,",
    "[LIST_ITEM] egyedei hosszú életűek, általában nagytestűek,",
    "[LIST_ITEM] hosszú idő után válnak ivaréretté,",
    "[LIST_ITEM] utódaik száma csekély,",
    "[LIST_ITEM] fejlett az ivadékgondozás, az utódok felnevelésébe sok energiát fektetnek,",
    "[LIST_ITEM] a szaporodásuk során magas az utódok túlélési rátája,",
    "[LIST_ITEM] ilyenek a nagytestű gerincesek.",
    "A növekedés mennyiségi változás, mikor az élőlények sejtszáma, mérete, tömege stb. gyarapodik.",
    "A fejlődés nemcsak mennyiségi, hanem minőségi változás is egyben, melynek során egyre újabb, eltérő felépítésű és működésű sejtek, szövetek,",
    "szervek jelennek meg.",
    "A fejlődés",
    "22",
    "lényege a differenciálódás, melynek hátterében a differenciált génaktivitás áll, aminek eredményeképpen a legkülönbözőbb szerkezetű és funkciójú sejtek jönnek létre.",
    "Az állatok egyedfejlődésének két fő szakasza van:",
    "[LIST_ITEM] az embrionális fejlődés, amely a megtermékenyítéstől a peteburokból, vagy a tojásból való kibújásig, ill. a születésig tart.",
    "[LIST_ITEM] A posztembrionális fejlődés, amely az embrionális szakasz végétől a halálig tart. Lehet:",
    "[LIST_ITEM] közvetett (átalakulás), mikor a petéből lárva jön létre és abban még tovább fejlődik az utód, átalakul (a lárvának pl. nincsenek ivarszervei),",
    "[LIST_ITEM] közvetlen, mikor az új egyed szervezete az embrionális fejlődés során teljesen kialakul.",
    "A posztembrionális fejlődésen belül 3 szakasz különböztethető meg:",
    "[LIST_ITEM] felfelé ívelő szakasz, amikor a felépítő folyamatok vannak túlsúlyban,",
    "[LIST_ITEM] stagnáló szakasz alatt a felépítő és a lebontó folyamatok egyensúlya jellemző,",
    "[LIST_ITEM] a hanyatló szakaszban a lebontó folyamatok felülmúlják a felépítő folyamatokat.",
    "[H2] Regeneráció.",
    "Regenerációról akkor beszélünk, amikor károsodott vagy elpusztult sejtek pótlására új sejtek, szövetek vagy szervek jönnek létre.",
    "A növényeknél nem ritka, hogy egy hajtásdarabból vagy egyetlen levélből egész növény kialakulhat, ezen alapszik sokféle kertészeti szaporítási eljárás.",
    "Állatokban a regenerációs képesség sokkal kisebb mértékű.",
    "Szivacsok és örvényférgek képesek egész szervezetek regenerálni kis darabjaikból, egyes kételtűek és hüllők új végtagot vagy farkot képesek növeszteni.",
    "Az emlősökben a regeneráció már erősen korlátozott, mivel csak azok a szövetek és szervek mutatnak valamelyest regenerációs képességet, amelyekben vannak osztódni képes szöveti sejtek, ill. őssejtek.",
    "Ilyen pl.",
    "[LIST_ITEM] a sebgyógyulás a kültakaró sérülésekor,",
    "[LIST_ITEM] a csonttörést követően a csont összeforradása,",
    "[LIST_ITEM] a tápcsatorna nyálkahártyája hámsejtjeinek megújulása,",
    "[LIST_ITEM] a nőstények méhnyálkahártyájának újraképződése menstruációs ciklus során.",
    "[H2] A regeneráció történhet.",
    "[LIST_ITEM] meglévő, helyi sejtek átalakulásával (pl. kötőszöveti fibroblasztok segítségével),",
    "[LIST_ITEM] de az is elképzelhető, hogy a már jelen lévő még nem differenciálódott őssejtek a megfelelő jelet megkapva aktíválódnak és képesek számos különböző szöveti sejttípussá átalakulni.",
    "23",
    "Természetesen nem minden szövet képes teljes mértékben regenerálódni; ezekben a károsodást követően a viszonylag rendezetlen kötőszövetes szerkezettel jellemezhető heg alakul ki.",
    "Karl von Frisch (1886 - 1982)",
    "Konrad Lorenz (1903 - 1989)",
    "Nikolaas Tinbergen (1907 - 1988)",
    "[H1] AZ ÁLLATOK VISELKEDÉSE ETOLÓGIA.",
    "Etológia",
    "Szerkesztette: Vizkievicz András",
    "Forrás: Csányi Vilmos",
    "Etológia: az állati viselkedés modern tudománya.",
    "Etológia",
    "[H1] Mit nevezünk viselkedésnek?",
    "Az állatok tevékenységének összességét: táplálékszerzés, kommunikáció, társkeresés, helyváltoztatás stb.",
    "[H1] Mi váltja ki a viselkedést?",
    "[NUMBERED_ITEM] Az állatok az érzékszerveik által felfogható környezet ingereire (fény, hő, hang stb.) válaszolnak.",
    "[LIST_ITEM] Az egyszerűbb idegrendszerű állatoknál a reakciók egyértelműek, következetesek.",
    "[LIST_ITEM] A bonyolultabb idegrendszerű állatok az információt feldolgozzák, értelmezik, összevetik a különféle információkat, mérlegelnek (amelyek esetlegesen ellentétesek egymással pl. nyuszi éhes, lát egy répát, de a répa mellett egy oroszlán).",
    "[NUMBERED_ITEM] Az állat belső állapotának megfelelően különféle tevékenységekbe kezdhet, pl. éhes állat élelmet keres.",
    "[H1] Honnan érkeznek ingerek?",
    "[LIST_ITEM] A külső környezetből az érzékszervek által felfogva.",
    "[LIST_ITEM] A belső környezetből, belső receptorok segítségével érzékelve (éhség, fájdalom stb.).",
    "Az állatokat számos hatás éri, ezek",
    "[LIST_ITEM] egy része közömbös,",
    "[LIST_ITEM] más része a fennmaradás szempontjából elengedhetetlen.",
    "Az állatra zúduló hatások közül azokból lesz információ, amelyet",
    "[LIST_ITEM] a receptorok észlelnek,",
    "[LIST_ITEM] tovább szűkítve, amelyet az agy feldolgoz.",
    "Lényeges, hogy az állat csak a fontos hatásokra reagáljon. Ezt biztosítják a különféle ingerszűrők.",
    "[H1] Perifériás ingerszűrők.",
    "Az érzékszervek szintjén működik. Már az érzékszervek érzékenysége is egyfajta ingerszűrés",
    "[LIST_ITEM] pl. az emberi szem nem érzékeli az UV sugarakat.",
    "[H1] Központi ingerszűrők.",
    "A központi ingerszűrőkkel kapcsolatos 2 fontos fogalom:",
    "[LIST_ITEM] Kulcsinger",
    "[LIST_ITEM] Kiváltó mechanizmus",
    "[H1] Kulcsinger.",
    "Az öröklött magatartási elemeket kiváltó ingereket nevezzük kulcsingernek.",
    "[LIST_ITEM] A vörösbegy a költési időszakban megtámadja a territóriumába tévedt hímeket.",
    "[LIST_ITEM] Egy kitömött vörösbegynek is nekitámad, ha a mellén vörös folt van.",
    "[LIST_ITEM] Egy vörös tollcsomót is megtámad.",
    "25",
    "Tehát a területvédő viselkedést a vörös folt látványa váltotta ki, noha az állat észlelte a betolakodó egyéb jellegzetességeit is.",
    "Tehát nem az érzékszervek szűrik meg az információt, hanem a központi idegrendszer.",
    "A kulcsinger lehet akusztikus természetű is.",
    "A nőstény pulykák a csibéket hangjukról ismerik fel.",
    "Nyugodtan kotlanak egy kitömött görényen is, ha annak belsejéből pulykacsibe-csipogás hallatszik.",
    "Minden kulcsingerhez tartozik egy központi veleszületett kiváltó mechanizmus.",
    "Ez az idegrendszernek olyan része, ahol a kulcsinger felismerése megtörténik és a válaszreakció megszerveződik.",
    "Egyes kulcsingerek különösen erős reakciót váltanak ki.",
    "Ezeket szupernormális ingereknek nevezzük.",
    "A csigaforgató madár számára a kulcsinger a fészekalj nagysága, ill.",
    "a tojás mérete.",
    "[LIST_ITEM] Mindig a több tojást tartalmazó fészekre ül.",
    "[LIST_ITEM] Mindig azt a fészeket választja, amelyben a nagyobb tojás van.",
    "[LIST_ITEM] Ha a fészkén kívül megpillantja a saját és egy strucc tojását, mindig a nagyobbat próbálja a fészekbe görgetni, nem törődve a sajátjával.",
    "A szupernormális ingerek iránti vonzódást gyakran paraziták használják ki.",
    "[LIST_ITEM] A fészekparazita kakukk fiókája nagyobb és a tátogatási reakciója is jóval kifejezettebb, mint a gazdamadáré.",
    "[LIST_ITEM] Embernél a táplálék cukortartalma az emberré válás során igen ritka és értékes tápanyagnak számított, így ezért tekinthető a csokoládé szupernormális ingernek.",
    "[LIST_ITEM] A reklámok is kihasználják a szupernormális ingerek ellenállhatatlanságát, extra méretek, super size, big ..., mega ..., hiper... stb.",
    "Ha az állatot egyszerre több kulcsinger éri, arra fog reagálni, amely belső állapotával összefüggésben áll, keresése tárgyát képezi.",
    "A különféle viselkedések mögött a belső állapot egyes tényezői állnak.",
    "Másképpen a különféle viselkedések az állat belső késztetésének, a motivációnak a megnyilvánulásai.",
    "Néhány példa különféle viselkedéseket kiváltó belső állapottényezőkre.",
    "[LIST_ITEM] A szomjúság központ – amely a hipotalamuszban található – folyamatosan méri a vér koncentrációját, szükség esetén kiváltja a szomjúság motivációt, majd a vízkereső viselkedést.",
    "○ Ha kutyáknak tömény sóoldatot fecskendeznek a vérébe, szomjas lesz, azonban, ha szomjas állatnak vizet fecskendeznek be, elmúlik a szomjúságérzete.",
    "[LIST_ITEM] Az emlősök éhségérzete legalább 3 tényező befolyása alatt áll:",
    "○ Alacsony vércukorszint (hipotalamusz méri). ○ Gyomor üressége. ○ Rágás mennyisége.",
    "Csecsemőknél megfigyelhető, hogy nemcsak az elfogyasztott tej mennyisége számít, hanem hogy megfelelő mennyiségű időt töltsenek cumizással.",
    "[LIST_ITEM] Ha a tej túl könnyen folyik az anya emlőjéből, vagy túl nagy lyukú a cumisüveg, a csecsemő túleszi magát.",
    "26",
    "[LIST_ITEM] Azonban, ha túlságosan nehezen jut a tejhez, hamarabb befejezi a táplálkozást és a szükségleténél kevesebbet fogyaszt.",
    "[H2] Az öröklött magatartásformák (zárt genetikai program).",
    "Vannak olyan viselkedésformák, amelyeket az állatok megszületésük utáni pillanatokban azonnal, a fajtársaktól izolálva nevelve is, mindenfajta gyakorlás nélkül képesek elvégezni.",
    "[LIST_ITEM] Az ÖMM",
    "[LIST_ITEM] A feltétlen reflex",
    "[LIST_ITEM] Irányított mozgás, a taxis",
    "[H2] Öröklött mozgásmintázat ÖMM.",
    "Az ÖMM-ok genetikailag rögzítettek (zárt genetikai program).",
    "[H3] Az ÖMM-ok.",
    "[LIST_ITEM] A faj minden egyedénél hasonló módon mennek végbe.",
    "[LIST_ITEM] A fajtársaktól izoláltan nevelt egyedeknél is megnyilvánulnak,",
    "[LIST_ITEM] megfelelő kulcsingerre aktíválódnak,",
    "[LIST_ITEM] mindig azonos módon játszódnak le, azaz formaállandóak,",
    "[LIST_ITEM] és a megkezdett cselekvéssorozat sorrendje állandó és megszakíthatatlan,",
    "[LIST_ITEM] a cselekvés eredményéről nincs visszacsatolás.",
    "Cupiennius salei pók nősténye kb. 6400 elemi mozdulattal szövi csésze alakú petetartó tokját, kb. 1 óra alatt.",
    "[LIST_ITEM] A pók először a csésze alapját készíti el,",
    "[LIST_ITEM] az alapot körülveszi egy karimával,",
    "[LIST_ITEM] majd belerakja a petéit, elkészíti a fedőjét, azzal lezárja,",
    "[LIST_ITEM] a gubót magával cipeli és védelmezi.",
    "[LIST_ITEM] Amikor a pók elkészítette a gubó alapját, azt elvették tőle.",
    "[LIST_ITEM] Az állat folytatta a karima készítését, az így elkészített csőbe belerakta a petéit, amelyek persze kihullottak belőle, majd az üres karimára megszötte a fedőt.",
    "[LIST_ITEM] A kísérlet egyik alanya az erős lámpafénytől úgy kiszáradt, hogy a kezdeti fázis után már nem jött fonal a szövömirigyéből, de ez nem zavarta, mint egy pantomim művész végigcsinálta az egész műveletet.",
    "ÖMM a kutyaféléknél ismert táplálékrejtő viselkedés, melynek célja, hogy az el nem fogyasztott táplálékmaradványok ne vonzzák oda a dögevőket.",
    "[LIST_ITEM] Az ELTE etológia tanszéke szelíd rókájának kedvenc eledele a főtt tojás volt.",
    "[LIST_ITEM] Ha a teljesen jóllakott rókának főtt tojást adtak",
    "[LIST_ITEM] szájába vette a tojást,",
    "[LIST_ITEM] keresett egy sarkot, ahová mellső lábaival gödröt ásott,",
    "[LIST_ITEM] a tojást belehelyezte, orrával megigazította,",
    "[LIST_ITEM] mellső lábaival betakarta földdel, végül a földet megnyomkodta.",
    "[LIST_ITEM] Akárhány tojást kapott mindegyikkel ugyanezt tette.",
    "[LIST_ITEM] Ha a gödörbe helyezett tojást hirtelen elvették tőle, ugyanúgy végigcsinálta a műveletsort, mintha még ott lenne a tojás (megszakíthatatlan).",
    "[LIST_ITEM] Olyan ketrecben is ugyanígy zajlott minden, ahol nem volt föld. A talaj hiánya egyáltalán nem zavarta az állatot.",
    "[LIST_ITEM] A tojást felkapta, keresett egy sarkot, elvégezte a kaparó mozdulatokat, elhelyezte a tojást, orrával megigazította, lábával seprő, majd lenyomkodó mozdulatokat végzett, pedig a tojás végig ott állt.",
    "[LIST_ITEM] Néhány perc múlva újra megtalálta a tojást és kezdte előlről.",
    "4-5 ilyen sorozat után az állat kezdett zavarba jönni, egyre hosszabb ideig kereste az alkalmas helyet, majd az elföldelési aktus után igyekezett a helyet elkerülni.",
    "Embernél ÖMM az evés közbeni többszöri körültekintés (emlősöknél gyakori a ragadozók észlelése miatt).",
    "[H2] Feltétlen reflex.",
    "Az öröklött viselkedések egyik legegyszerűbb elemi formája a feltétlen reflex, amely egy adott ingerre feltétlenül bekövetkező egyszerű válasz.",
    "[LIST_ITEM] Térdreflex",
    "[LIST_ITEM] Pupillareflex",
    "[LIST_ITEM] Szemünk felé irányuló hirtelen mozdulattól becsukjuk a szemünket.",
    "[LIST_ITEM] Rovaroknál és halaknál gyakori a lefagyási reflex ragadozó közeledtére.",
    "[LIST_ITEM] Béka menekülési reflexe.",
    "[H2] Taxis.",
    "Az inger által irányított helyváltoztató mozgás.",
    "[LIST_ITEM] Pl. az állatok fény felé mozgása.",
    "Az öröklött viselkedési elemek az egyedek életben maradását szolgálják.",
    "[H2] Tanult magatartásformák (nyitott genetikai program).",
    "A tanulás gyakorlás és/vagy tapasztalatszerzés következtében bekövetkező viszonylag állandó viselkedésváltozás.",
    "A környezethez való rugalmas alkalmazkodás kialakulásának elengedhetetlen feltétele.",
    "Az öröklött magatartásformáknál – ÖMM, feltétlen reflex, taxis – egy adott inger az állatból ugyanazt a viselkedést váltja ki, így az állat magatartása előreláthatóvá válik.",
    "Ezek általában az egyed fennmaradása szempontjából fontosak.",
    "Azonban számos olyan helyzet állhat elő, amelyben az egyértelműen következő válaszreakciók már nem szolgálnák az állat fennmaradását.",
    "Ha pl.",
    "az állat előző nap táplálékot talált egy adott helyen, hátrányos volna számára, ha másnap is csak ugyanott keresné.",
    "Tehát vannak olyan magatartásprogramok, amelyek nem teljesen zártak, és nyitott részükbe a tanulási folyamat által a környezet írja be a működéshez szükséges információkat.",
    "Az információk beépülnek az állat memóriájába.",
    "A tanulás az a folyamat, melynek során a memória változásai kialakulnak.",
    "A tanulás formái:",
    "[LIST_ITEM] Megszokás",
    "[LIST_ITEM] Érzékenyítés",
    "[LIST_ITEM] Társítás",
    "[LIST_ITEM] Feltételes reflex",
    "[LIST_ITEM] Operáns tanulás",
    "[LIST_ITEM] Bevésődés",
    "[LIST_ITEM] Belátásos tanulás",
    "[LIST_ITEM] Szociális tanulás",
    "29",
    "[H1] Megszokás (habituáció).",
    "Az egyik legegyszerűbb tanulási mechanizmus. Az állat megszokja egy adott közömbös inger gyakori jelenlétét és nem válaszol rá.",
    "[LIST_ITEM] Ha egy csiga mászik az asztalon, azonnal megáll és még a házába is visszahúzódik, ha az asztalra koppintunk.",
    "[LIST_ITEM] Kis szünet, aztán kibújik, folytatja útját.",
    "[LIST_ITEM] Újra koppintunk, megint visszahúzódik, de már hamarabb előbújik.",
    "[LIST_ITEM] A további koppintások egyre kevésbé váltanak ki válaszreakciót, az inger teljesen hatástalan lesz.",
    "Az új ingerek mindig a veszély hírnökei lehetnek, azonban néhány jelentkezés után kiderül, hogy figyelmen kívül hagyhatók (lehet, hogy a szél vagy más ártalmatlan környezeti tényező).",
    "A habituáció feladata, hogy az állat megkülönböztesse az újat és a már ismerőst.",
    "[H2] Érzékenyítés (szenzitizáció).",
    "Az állat egyes ismételt ingerek hatására egyre érzékenyebbé válik. Általában",
    "[LIST_ITEM] a fontos, erős ingerek – táplálék, fájdalom – szenzitizációhoz,",
    "[LIST_ITEM] a gyenge, közömbös ingerek habituációhoz vezetnek.",
    "[H2] Társítás (kondicionálás, asszociációs tanulás, a feltételes reflex és az operáns tanulás).",
    "A társítás során két, az állatra ható egymástól független esemény – inger – társul, asszociálódik, aminek következtében az állat viselkedése megváltozik.",
    "[H2] Pavlov híres kísérlete:.",
    "[LIST_ITEM] Pavlov egy kutyának megszólaltatott egy csengőt, amely közömbös inger a kutya számára (feltételes inger a csengőhang).",
    "[LIST_ITEM] Majd a csengőszóval egyidejűleg az állat számára valamilyen motiváló ingert alkalmazott, pl. táplálékot adott (feltétlen inger a táplálék íze).",
    "[LIST_ITEM] Sokszori gyakorlás következett.",
    "A táplálék íze – mint feltétlen inger – hatására a nyálelválasztás automatikusan megindul (feltétlen reflex).",
    "A kísérlet előrehaladtával, a tanulás eredményeképpen a csengőszó – mint feltételes inger – önmagában is kiváltotta a nyálelválasztást, az ún.",
    "a feltételes választ.",
    "A feltételes választ (a csengőszó hatására bekövetkező nyálelválasztást) a feltétlen inger – táplálék íze – megerősítette.",
    "Az eredetileg közömbös inger – a csengőszó – és a feltételes válasz, a megerősítés hatására társult, asszociálódott.",
    "Pavlov a fenti tanulástípust I. típusú feltételes reflexnek nevezte. Amennyiben a megerősítés sokszor elmarad, a feltételes reflex gátlás alá kerül.",
    "...”Két kísérletsorozatban éhes patkányokat etettek meghatározott színű, formájú és ízű táplálékkal.",
    "Az egyik kísérletben a táplálékhoz nyúló állatokat kellemetlen környezeti inger, enyhe áramütés érte.",
    "A másik kísérletben a táplálkozó állatokat röntgensugárzásnak tették ki.",
    "A sugárzás hatására néhány óra múlva az állatok sugárbetegséget kaptak, s ennek korai hatása olyasféle volt, mintha mérgező ételt fogyasztottak volna, hányingert, hasi fájdalmakat okozott.",
    "Néhány nappal az etetés és a kellemetlen ingerek alkalmazása után megvizsgálták, hogy mire „emlékeznek” a patkányok a kísérlet körülményeiből...",
    "Az áramütéses ingerrel társított etetés után a patkányok pontosan megjegyezték a táplálékdarab színét és formáját, s többé nem voltak hajlandók a kísérletben kapott színű és formájú táplálékot elfogadni.",
    "A táplálék ízére nem emlékeztek: az ugyanolyan ízű, de más formájú eledelt készségesen elfogyasztották.",
    "Ellenben a röntgensugárzással társított etetési kísérletben a patkányok kizárólag az ízt jegyezték meg: soha többet nem voltak hajlandóak a kísérletben használt táplálékhoz hasonló ízű ételt elfogadni.",
    "A táplálék formájára és a színére azonban nem emlékeztek...",
    "Nyilvánvaló, hogy mint veszélyforrás sem az áramütés, sem a röntgensugár nem fordul elő a patkányok természetes környezetében, de hasonlót számosat találunk.",
    "Pl.",
    "egy darázs csípése nagyon hasonlít az áramütéshez...",
    "mérgező étel ellenben nagyon sokféle színben és formában kerülhet a mindenevő patkány útjába...\"",
    "Az idézet Csányi Vilmos: Kis etológia II.",
    "Gondolat Kiadó Bp., 1985 (92 old.)",
    "könyvéből való.",
    "Emelt szintű érettségi feladat",
    "Az asszociációs tanulás másik formája az operáns tanulás, melyet Thorndike amerikai pszichológus (mások szerint Skinner) írt le.",
    "Az operáns – próba-szerencse tanulás – vagy vezérlő tanulás feltétele, hogy a motiváló (táplálék) vagy demotiváló (pl. áramütés) esemény az állat valamilyen spontán tevékenységét kövesse.",
    "[LIST_ITEM] A „problémadobozban”, melyben egy patkány üldögél egy kis pedál található.",
    "[LIST_ITEM] Az állat matat a ketrecben, majd véletlenül lenyomja a pedált, minek következtében táplálékot kap.",
    "[LIST_ITEM] Majd egy idő után az állat „rájön”, hogy a pedál lenyomására táplálékhoz jut, a pedál lenyomását társítja a táplálékkal.",
    "[LIST_ITEM] Miután a két esemény társult, az állat maga vezérli a megerősítés – tanulás – folyamatát.",
    "Operáns tanulással kapcsolatosak még a patkányokkal végzett labirintus kísérletek.",
    "[H1] Tanulás érzékeny periódusokban, a bevésődés.",
    "Bevésődés (imprinting) alatt általában azt a jelenséget értjük, melynek során a fiatal egyedben egy rövid, érzékeny időszak alatt (érzékeny periódus) gyors tanulás zajlik le a környezet valamely részletére vonatkozóan.",
    "A bevésődés jellemzője, hogy csak bizonyos életkorra jellemző – kritikus időszak – és egész életre szól, kitörölhetetlen.",
    "A jelenség tanulmányozása Konrad Lorenz (1935) nevehez fűződik.",
    "Lorenz arra figyelt fel, hogy egyes madarak fiókái azt a mozgó tárgyat vagy élőlényt követik, amelyet kikelésük után először meglátnak.",
    "Így például az általa keltetett nyári lúdfiókák Lorenzet követték a közelben lévő lúdanyák helyett.",
    "Konrad Lorenz etológus a következő írásban számolt be arról, hogy hogyan „fogadott örökbe” egy vadlúd-fiókát: „A rendelkezésemre álló husz vadlúdtojásból tízet egy megbízhatóan kotló házi liba",
    "alá, tízet pedig egy pulykahölgy alá tettem.",
    "Az volt a szándékom, hogy kikelés után mind a husz fiókát a háziliba vezetésére bizom, ami alighanem sikerült is volna.",
    "Csakhogy amint az első kisliba kibújt a tojásból, képtelen voltam ellenállni a kísértésnek és kiszedtem a dadus alól az elbúvóló teremtést, hogy közelebbről is szemügyre vegyem.",
    "Miközben nézegettem, rám pillantott és némi idő",
    "elteltével az egytagú hangot, az „elhagyatottság füttyét” hallatta, amelyet a házikacsák révén szerzett előképzettségem alapján igen helyesen sírásnak értelmeztem.",
    "Ezért aztán igyekeztem megnyugtató hangokkal válaszolni neki.",
    "Mire a ludacska teljesen felém fordult előrenyújtogatta a nyakát és azt mondta: „Vivivivi”!",
    "Az áttérést az egytagú fütty ről a többtagú „vi” hangra szintén megértettem: a fióka a sírásról az örömteli",
    "kapcsolatteremtésre váltott át, a nyaknyújtogatást pedig, ugyancsak helyesen, az üdvözlés gesztusának fogtam fel...",
    "Végül megelégeltem a pesztrálást, visszadugtam a kicsikét a kotló háziliba szárnya alá, és odébb akartam állni.",
    "Alig távolodtam el néhány lépésnyire, a dundi hófehérke alól máris halk, kérdő csirregés hallatszott, amire a háziliba, előírás szerint, a maga kapcsolat létesítő „gangangang”-jával válaszolt.",
    "Az én kisludam azonban nem nyugodott meg ettől... Szegény kicsike magasra nyújtott nyakkal, félúton állt a háziliba és köztem, és harsányan egyégtében sipákolt.",
    "Ekkor én megmoccantam – mire a sírás menten elcsitult, és a kis jószág hosszan előrenyújtott nyakkal, buzgó üdvözlés közepette felém totyogott: „vivivivi”...",
    "Elképesztő gyorsasággal totyogott utánam, ráadásul valami olyan elszántsággal, amelynek jelentése egyszerűen félreérthetetlen volt: nem a fehér háziliba, hanem én, egyedül én vagyok a mamája!",
    "Emelt szintű érettségi feladat",
    "[H2] A szülői bevésődés.",
    "Az állatok születésük utáni érettségük alapján fészeklakók vagy fészekhagyók.",
    "[LIST_ITEM] A fészeklakóknak bőséges idejük van arra, hogy az anyjukat, a testvéreiket, a fajtársaikat felismerjék.",
    "[LIST_ITEM] A fészekhagyóknak azonban csak percek, esetleg órák állnak a rendelkezésükre, hogy megtanulják kikhez tartoznak, kiktől remélhetnek táplálékot, védelmet.",
    "A fészekhagyó állatok születésük utáni első napon az anyjukhoz kötődnek, és mindenhová követik őt.",
    "A következő napokban megtanulják felismerni azokat az egyedeket, amelyek nem hasonlítanak az anyára, ezeket nem követik, sőt félnek tőlük.",
    "Kiscsirkéknél, kiskacsáknál ismert az a jelenség, kikelésük után néhány órával bármilyen mozgó tárgyat – akár egy villogó, forgó lámpát – igyekeznek követni.",
    "Ez az ún. követési reflex csak az ún. kritikus periódusban váltható ki, amely kiscsirkéknél a kikelés utáni 10-35. óra.",
    "A kritikus periódus előtt semmilyen tárgyat nem hajlandók követni, majd, ha kialakult a követési reflex, utána más mozgó dologtól már félnek.",
    "[H2] Szexuális bevésődés.",
    "Állatkertekben gyakori megfigyelés, hogy bizonyos fajok állatkertben nevelkedett egyedei felnőtt korukban nem a fajtársaik, hanem gondozóik iránt mutatnak szexuális érdeklődést, amely lehetetlenné teszi állatkerti szaporításukat.",
    "Pl.",
    "az óriáspanda hímek kizárólag gondozóikat tüntették ki udvarlásukkal.",
    "A szexuális bevésődés során az állat egyedfejlődésének már igen korai szakaszában – szinte a szülői bevésődéssel egy időben – megjegyzi szexuális szempontból a körülötte lévő fajtársak jellegzetességeit.",
    "Emberben az imprintingre példa a csecsemőknek az édesanyjukhoz való kötődése, amely a 2. és a 6. hónapos kor között alakul ki.",
    "[H2] Belátásos tanulás.",
    "Az állatok úgy is megoldhatnak problémafeladatokat, hogy a megoldás elemeit előre, észbelileg (mentálisan) illesztik össze.",
    "[LIST_ITEM] Egy csimpánz ketrecétől olyan távolságra helyezték el kedvenc csemegéjét, egy banánt, hogy azt kézzel nem érhette el.",
    "[LIST_ITEM] Azonban a csimpánznak adtak egy olyan hosszú botot, amellyel bepiszkálhatta a banánt.",
    "[LIST_ITEM] Aztán a banánt olyan messze helyezték a ketrectől, hogy egyetlen bottal már nem érhette el a majom.",
    "[LIST_ITEM] Ugyanakkor olyan botokat adtak neki, amelyeket egymásba dugva olyan eszközt készíthetett, amellyel már elérte a banánt.",
    "A csimpánznak be kellett látnia saját fizikai korlátait, ill. a botban rejlő lehetőségeket, a kettő között összefüggést kellett találnia.",
    "„Kívül a rácson, az állattal szemben ott a cél, de a vasrács alul sűrű hálóval van beborítva, úgy, hogy az állat, ha felülről lenyúl, tud ugyan dolgozni a hosszú bottal, de hiába húzza egészen oda a céltárgyat, nem érheti el a háló miatt.",
    "Szultán fogja a botot, igen határozottan eltolja vele a céltárgyat oldalirányba egy olyan pontig, ahol a hálón alul egy lyuk van.",
    "A lyukon át kinyújtja a karját és fölveszi a földről a gyümölcsöt.",
    "(...)”",
    "A tényleges kísérleti helyzetben a céltárgyat 90°, illetve 180°-os szögben el kell távolítania önmagától (ha 0°-al cél-állat irányt jelöljük).",
    "A kísérlet első (A) része (odatolni a célt egy másik helyre, eltávolítva magától az állattól) önmagában ... inkább káros, mint hasznos az állatnak.",
    "A B rész viszont (odamenni a másik ponthoz és megragadni a céltárgyat) ekkor még számításba sem jöhet.",
    "Vajon feltételezhető-e, hogy a teljes cselekvési terv (AB) az ... áttekintett helyzetből mintegy előugrik az állat (vagy ember) számára?",
    "Más magyarázatot ugyanis nem tudok elképzelni, ha egyszer a lefolyás kezdete külön még semmit sem tartalmaz a megoldásból, sőt egyenesen ellentétesnek látszik vele.",
    "(...)",
    "Ismeretes, hogy van olyan egész, amely „több, mint részeinek összege”, sőt, jelen esetben egy olyan egészről van szó, amely bizonyos értelemben ellentétben van egyik részével – s ez különleges következmény.”",
    "W. Köhler: Vizsgálatok emberszabású majmokon",
    "Emelt szintű érettségi feladat",
    "[H2] A szociális tanulás.",
    "Minden olyan tanulást, amely révén bekövetkező viselkedésváltozás társas kölcsönhatások következtében alakul ki, szociális tanulásnak nevezünk.",
    "A szociális tanulás a szocializáció folyamatában értelmezhető.",
    "Az a folyamat, amely által az egyének olyan tudásra, képességekre tesznek szert, amely alkalmassá teszi őket arra, hogy különböző csoportoknak és a társadalomnak többé-kevésbé hasznos tagjaivá váljanak.",
    "A szociális tanulás leggyakoribb formája az utánzás.",
    "Az anyanyelvünk elsajátítása is utánzáson alapszik (kritikus időszakban).",
    "A fejlődés során a leghamarabb az utánzás jelenik meg.",
    "[H2] A társas viselkedés alapjai.",
    "[LIST_ITEM] Csoportszerveződés",
    "[LIST_ITEM] Agresszió",
    "[LIST_ITEM] Kommunikáció",
    "[LIST_ITEM] Önzetlen magatartás",
    "[LIST_ITEM] Szaporodási viselkedés",
    "A tartós társas életnek, a szociális kapcsolatoknak mindig előfeltétele egy bizonyos társulási hajlam, szociális vonzódás.",
    "Ennek során csökken az egyedek közti távolság, különféle csoportosulások alakulnak ki.",
    "Az állati csoportokat főleg a szociális kötődés erőssége szempontjából osztályozzuk.",
    "[H2] 1. Gyülekezet.",
    "Ekkor szociális vonzódás nincsen.",
    "Az alpesi szalamandrák a téli időszakban sziklák üregeibe gyűlnek össze.",
    "[H2] 2. Anonim csoportosulás.",
    "Ekkor az egyedek között személyes kapcsolat még nem alakul ki.",
    "[LIST_ITEM] Nyitott anonim csoportban az egyedek szabadon csatlakozhatnak és szabadon eltávozhatnak. Időleges tömörülés, halaknál, vonuló állatoknál gyakori.",
    "[LIST_ITEM] Zárt anonim csoportosulás tagjai ugyan nem tartanak fenn egyedi kapcsolatokat, de a csoport többi tagját felismerik valamilyen közös jelzésről. Ekkor csak a csoport tagjaival viselkednek békésen, az idegen fajtársakat elüldözik.",
    "○ Patkányoknál a közös jelzés a szag, melyet egymás kölcsönös levizelésével szereznek meg.",
    "[H2] 3. Individualizált csoport.",
    "A csoporton belül az egyedek között személyes kapcsolatok alakulnak ki.",
    "Ennek a legbonyolultabb a szerkezete.",
    "Az egyedek különböző pozíciókat foglalnak el, amely az egyedi kapcsolatok, az együttműködés és",
    "az agresszió eredménye.",
    "Ilyen csoportokban élnek az összes fejlett szociális gerinces fajok, mint pl. majmok, kutyafélék, oroszlánok.",
    "Gyakori osztályozási szempont a csoport funkciója.",
    "[NUMBERED_ITEM] Megkülönböztethetünk rokoni csoportokat, amelyekben az egyedek valamiféle leszármazási kapcsolatban vannak egymással.",
    "[LIST_ITEM] A családi csoport az egyik vagy mindkét szülőt és a legutolsó ivadékaikat tartalmazza, például a ludak alkotnak ilyeneket.",
    "[LIST_ITEM] A nagycsaládban az előbbieken kívül a családalapításra még nem alkalmas ivadékok is részt vesznek, idetartoznak például a csimpánzcsoportok, a vaddisznók.",
    "[NUMBERED_ITEM] Továbbá ismertek párosodási csoportok.",
    "[LIST_ITEM] A monogám pár egy himból és egy nőstényből áll, pl. egyes gibbonfajok.",
    "[LIST_ITEM] A hárem olyan csoport, amelyet a hím a nőstények együttműködése nélkül tart össze, például galléros pávián, szarvasfélék.",
    "[LIST_ITEM] A kolónia fészkelő párokból vagy kisebb háremekből tevődik össze, a fiatalokat rendszerint a fészekben gondozzák, ilyenek például a sirályok, a pingvinek.",
    "A csoportokban élő fajokban olyan, az egyedek viselkedését meghatározó tényezők működnek, mint pl.",
    "szociális vonzódás, szociális funkció, kommunikációs képesség, agresszió.",
    "[LIST_ITEM] A szociális vonzódás a felismert fajtársakhoz az alapja mindenfajta további társas kapcsolatnak.",
    "[LIST_ITEM] A különféle szociális funkciók elkülönülése – örök, gondozók, csoportvezető stb. – a csoportok finomszerkezetét hozta létre.",
    "[LIST_ITEM] A kommunikáció teszi lehetővé a csoportok belső szerkezetének a kialakítását.",
    "[H2] Az agresszió.",
    "Az agresszió egy populáció – vagy csoporton – belül az egyedek között az erőforrások optimális elosztását teszi lehetővé.",
    "Erőforrás lehet: terület, táplálék, nőstények, búvóhely stb. Az agresszió során az egyedek igyekeznek egymást az erőforrások használatában korlátozni.",
    "Az agresszió fajtái:",
    "[H2] 1. Territoriális agresszió.",
    "Az erőforrás egy terület (territórium), amely élelemforrás, búvóhely, ill. szaporodáshoz szükséges.",
    "A territórium határait általában megjelölik, a madarak hanggal, az emlősök szagjelzésekkel (vizelet, illatmirigy).",
    "Ez sokszor elegendő a betolakodó visszatartására.",
    "Ha ez nem elegendő, ritualizált harc következik, amelynek során testtartásokkal (szörfelborzolás), hanggal (morgás), mozdulatokkal ijesztgetik a betolakodót.",
    "A ritualizált harc során nem támadnak egymásra, hanem bemutatják azokat a viselkedéselemeket és testi adottságaikat, amelyeket használnának, ha tettlegességre kerülne sor.",
    "A ritualizált harc inkább kommunikációs aktus: jelzéseikkel megpróbálják a másik felet meghátrálásra kényszeríteni.",
    "Ha ez sem elegendő, akkor következik a valódi harc, amely gyakran halálos kimenetelű is lehet.",
    "[H2] 2. Rangsorral kapcsolatos agresszió.",
    "A rangsor lehetővé teszi a csoport egyedei között az erőforrások legkisebb energiaráfordítással történő elosztását.",
    "Egy kialakult rangsor esetén a sorban alul lévő egyedek agresszió nélkül engedik az erőforrásokhoz a felettük állókat.",
    "A rangsor agresszióval jön létre és fenntartásához időnként agresszió szükséges.",
    "A behódolás leállítja az erőfölényben lévő egyed agresszióját, így lehetővé teszi a gyengébb egyed életben maradását.",
    "A behódolás következtében – kutyák a hasukat, majmok a feneküket mutatják – az alulmaradt egyednek nem kell elhagynia a területet,",
    "csak a viselkedését kell megváltoztatnia.",
    "[H2] 3. Szülői fegyelmező agresszió.",
    "Emlősökre jellemző, hogy a szülők kölykeiket különféle okok miatt rendszeresen fegyelmezik, mint pl., hogy",
    "[LIST_ITEM] csöndben tartsák őket,",
    "[LIST_ITEM] lassabb vagy éppen gyorsabb mozgásra bírják őket,",
    "[LIST_ITEM] ill. a kölykök egymás közötti agresszióját megfékezzék.",
    "[H2] 4. Elválasztási agresszió.",
    "Amennyiben az utódok képessé válnak önálló életre, a szülők ún. elválasztási agresszióval kényszerítik kölykeiket a szülői gondozásról történő leválásra.",
    "Ennek során fenyegetik, sőt sokszor bántalmazzák utódaikat.",
    "Az agresszív viselkedés kiváltója az idegrendszer hipotalamusza és a limbikus rendszere.",
    "Az agresszív viselkedés belső tényezői között kiemelten fontos a hormonális szabályozás.",
    "A jelentősebb hormonok, a mellékvesében termelődő adrenalin és a herében keletkező tesztoszteron.",
    "Az adrenalin a gyors válaszkészséget, a kortizol a tartós stressz elviselését teszi lehetővé.",
    "34",
    "35",
    "[LIST_ITEM] A kasztrált hímek elvesztik harci kedvüket, azonban tesztoszteron kezelés hatására visszanyerik azt.",
    "[LIST_ITEM] A tesztoszteron kezelés a nőstényeket is agresszívvá teszi.",
    "[LIST_ITEM] A tesztoszteron szint és a rangsorban elfoglalt hely, ill. a territórium mérete között szintén korreláció mutatható ki.",
    "[LIST_ITEM] A hadsereg katonáinak vérében kimutatható tesztoszteronszint és a rendfokozat között szintén párhuzam vonható.",
    "[H2] Az emberi agresszió.",
    "Meg kell különböztetnünk biológiai és kulturális agressziót.",
    "[LIST_ITEM] A biológiai agresszió hasonló az állati agresszióhoz, elsősorban a gyermekkori agresszió ilyen, amelyekben nagyon sok az örökletes tényező.",
    "[LIST_ITEM] A kulturális agresszió általában csoportos agresszió, amelynek szélsőséges formája a háború.",
    "Az emberi agresszió tanulással, kulturális korlátozással igen alacsony szintre csökkenthető, azonban előidézhető ennek pont az ellenkezője is.",
    "[H3] Tipusai:.",
    "[NUMBERED_ITEM] Territoriális: a közösség közösen vagy az egyének egyedül védelmeznek egy adott területet, ami lehet lakás, kert, város, ország.",
    "[NUMBERED_ITEM] Tulajdonnal kapcsolatos agresszió: már kisgyermekeknél jelentkezik.",
    "[NUMBERED_ITEM] Rangsorral kapcsolatos agresszió: az emberi csoportok hierarchikusan szerveződnek.",
    "[NUMBERED_ITEM] Frusztrációs agresszió: a leggyakoribb, már kisgyerekeknél tapasztalható, ha megakadályozzák őket valamilyen cél elérésében, vagy elvesznek tőlük valamit.",
    "[NUMBERED_ITEM] Szülői agresszió.",
    "[NUMBERED_ITEM] Nevelői agresszió: a tanítás során alakul ki, ilyen a fegyelmezés.",
    "[NUMBERED_ITEM] Morális agresszió: amikor a csoport tagjai agresszióval lépnek fel azokkal szemben, akik eltérnek a normáktól, szokásoktól, szabályoktól, elvektől.",
    "[H2] Állatok kommunikációja.",
    "Az állatok jelrendszer útján történő információcseréjét az állatok kommunikációjának nevezzük.",
    "Jel lehet bármi, ami önmagán túlmutat, valamilyen információt hordoz, jelentéssel bír.",
    "Az azonos fajhoz tartozó egyedeknek szükségük van arra, hogy valamilyen módon közöljék és megértsék egymás szándékait.",
    "Ennek eszköze olyan jelekből álló jelrendszer, amely szaglással, látással, vagy hallással felfogható.",
    "Ez alapvető feltétele a társas kapcsolatok kialakulásának és fenntartásának.",
    "A jelek befolyásolják a fajra jellemző magatartást.",
    "Viselkedéseket indítanak be, megváltoztatják vagy éppen megszüntetik azokat.",
    "A kommunikáció formái modalitás – módozat – szerint:",
    "[LIST_ITEM] Kémiai",
    "[LIST_ITEM] Vizuális",
    "[LIST_ITEM] Akusztikus",
    "[LIST_ITEM] Taktilis",
    "[H2] A kémiai kommunikáció.",
    "Az állatvilág számos képviselője olyan szaganyagokat termel, amelyekkel kémiai kommunikációra képes.",
    "Ezeket az anyagokat közös néven feromonoknak nevezzük.",
    "A feromonok a kültakaró mirigyeiben termelődnek, hosszabb ideig is hatásosak maradnak.",
    "Terjedésüket befolyásolja a közeg mozgásának iránya és sebessége.",
    "[LIST_ITEM] Sok esetben a fajra, csoportra vagy az egyedre jellemző szagok elősegítik az állatok egyedfelismerési képességét (emlősöknek a szülő a kölykeit szagáról ismeri fel).",
    "[LIST_ITEM] A feromonok egy másik csoportja az állatokat a közeledő veszélyre figyelmezteti. Ilyen riasztójelzéseket adnak le a hangyák.",
    "[LIST_ITEM] A párválasztásban az ivari feromonoknak van jelentős szerepe.",
    "[LIST_ITEM] Számos állat feromonok segítségével jelöli ki saját területének határait. Ez a területvédő viselkedés jól megfigyelhető a kutyáknál, amelyek saját területük határát a vizeletükben lévő feromonokkal jelölik meg.",
    "[H2] A vizuális kommunikáció.",
    "Az állatok látására épül a vizuális kommunikáció, melynek során jelzésként funkcionálhat az állat színe, mintázata, mozgása, testtartása.",
    "A színek, mintázatnak leggyakrabban az állatok szaporodási viselkedésében, a párválasztásban, az udvarlásban van szerepe.",
    "A mozgással történő kommunikáció gyakran a násztáncban nyilvánul meg, ill.",
    "még egy érdekes esete a méhek tánca.",
    "A méhtánc a táplálék helyéről, irányáról, távolságáról és minőségéről tájékoztat.",
    "A dolgozók tájékozódó repüléseket végeznek a kaptár körül, hogy megjegyezzék a táplálék színét, formáját, környezetét, a Naphoz viszonyított irányát.",
    "A méhtáncnak „tájszólásai” is vannak: az azonos fajba tartozó, de más helyen élő méhek különböző formájú, más figurákból álló méhtáncot járnak.",
    "A táncnak három típusa van.",
    "[LIST_ITEM] Az első az ún. körtánc (kerektánc). Ilyenkor a felderítő berepül a kaptárba, és ott körbetipegve értesíti az öt kísérő többi méhet a nektár minőségéről.",
    "[LIST_ITEM] A táncok leghíresebbike a rezgőtánc (riszálótánc). A rezgőtánc nyolcas alakú. A tánc 1–100 vagy még több nyolcasból állhat, és minden eleme hordoz információt. A tánc sebessége és a megtett körök száma fordítottan arányos a repülési távolsággal (minél messzebb van a táplálék, annál lassabb és annál kevesebb benne a fordulat). A függőleges felületen táncolt egyenes szakasz iránya a Naphoz viszonyít: felfelé táncolva azt jelzi, hogy a táplálékforrás éppen a Nap irányában, lefelé táncolva pedig, hogy a Nappal szemközt van (a függőleges tengelytől való eltérés szintén a Naptól való eltérés szögét mutatja). A potrohriszálás sebessége a lelőhely gazdagságára utal: minél gyorsabb a himbálás, annál bőségesebb az élelem. A rezgőtáncot a többi dolgozó először végignézi, majd együtt táncolja a felderítővel. A tánc végén pedig elrepül a megfelelő irányba.",
    "[LIST_ITEM] A harmadik tánctípus a remegőtánc. A tánc szerepe a többiek viselkedésének módosítása. A remegőtáncot nem a felderítők, hanem a begyűjtő méhek táncolják, ha úgy tapasztalják, hogy a kaptárban kevés a feldolgozó méh. A remegőtánc eltáncolása után a begyűjtő méhek egy része nem száll ki nektárt gyűjteni, hanem segít a begyűjtött nektár feldolgozásában.",
    "A vizuális kommunikációnak számtalan különleges példája található az állatok szaporodási viselkedésében (pl. szentjánosbogár nősténye fényt bocsát ki).",
    "A mozgás, a testtartás, mint vizuális jelre jó példa a falkában élő állatok agresszív, ill. behódoló pózai (póznyelv), továbbá a rituális harc egyes elemei.",
    "Külön kell beszélnünk a fajok közötti kommunikációról, mint pl. a riasztószínekről.",
    "Közismert, hogy az erős méreganyagot termelő fajok élénk színükkel, ill. mintázatukkal hívják fel magukra a figyelmet, hogy a ragadozók könnyen megjegyezhessék és időben elkerülhessék őket.",
    "Ismert jelenség, hogy az evolúció során egy élőlény felveszi vagy utánozza egy másik élőlény vagy a környezet mintáját, színét, külalakját, viselkedését.",
    "Az alkalmazkodás célja lehet a láthatatlanság vagy a megtévesztés és elijesztés.",
    "Ez a jelenség a mimikri.",
    "[H2] Az akusztikus kommunikáció.",
    "Az állatok hangadási jelrendszerén és hallásán alapul az akusztikus kommunikáció.",
    "A hangjelzések főleg olyan esetekben segítik elő a társas érintkezést, amikor a látási vagy szaglási ingerek nem érvényesülhetnek.",
    "[LIST_ITEM] Fejlett hangadás és hallás alakult ki a rovaroknál. A rovarok hangja elsősorban a szaporodási tevékenységekkel kapcsolatos. Részben az ivari pár hívására szolgálnak, részben az egyedfelismerésben segítik az állatot.",
    "[LIST_ITEM] A kételtűek hangjelzései is a szaporodással kapcsolatosak.",
    "[LIST_ITEM] A madarak jelrendszere a legváltozatosabb. A hangadás célja lehet párválasztás, riasztás, territórium határának kijelölése. Ezek egy része a fajra jellemző öröklött hangjelzések, másik részét az állat egyedi élete során tanulta.",
    "[LIST_ITEM] Az emlősök hangjelzései a legösszetettebb kommunikációt teszik lehetővé.",
    "[H2] Tapintással kapcsolatos – taktilis – kommunikáció.",
    "Érintkezéssel, tapintással jön létre.",
    "Ilyen pl.",
    "a majmok kurkászó magatartása, melynek során nem pusztán a parazitáktól szabadítják meg egymást, hanem az érintéssel erősítik a szociális viszonyokat.",
    "Más esetekben pedig az érintkezés befolyásolja az egyedek nemének kialakulását, pl. egy ormányos féreglárva akkor lesz hím, ha fizikai kontaktusba kerül egy nőstényel, egyébként nőstény marad.",
    "[H2] Az állati és emberi kommunikáció összevetése.",
    "[LIST_ITEM] Az állati és az emberi kommunikáció közötti talán legfontosabb különbség, hogy az állati kommunikáció zárt, ami azt jelenti, hogy adott kommunikációs rendszerben csak véges mennyiségű üzenet továbbítható. A legfejlettebb egyedeknél is legfeljebb 70-100 jelről lehet szó.",
    "[LIST_ITEM] Az ember mérhetetlen sok jelet tud létrehozni, sőt, a létrejött jelekből is mindig képes újakat alkotni, végtelenített a jelállomány (nyílt).",
    "[LIST_ITEM] Az állatok esetében az üzenetek csak elemi jelentéssel bírnak.",
    "[LIST_ITEM] Az állati kommunikáció itt és most történik.",
    "[LIST_ITEM] Az emberi kommunikáció alkalmas idő- (jövő, múlt, hagyományok) és térbeli különbségek érzékeltetésére, elvont fogalmak, pl. szeretet kifejezésére (fogalmi gondolkodás, absztrakció).",
    "[LIST_ITEM] Az állatnak kell kommunikálni (az ösztönök parancsa).",
    "[LIST_ITEM] Az ember akar kommunikálni (tudatosság).",
    "[H2] Önzetlen magatartás (altruizmus).",
    "Az etológiában azt értjük önzetlenség alatt, amikor egy állat tevékenysége valamelyik fajtársának, rokonának életben maradási, szaporodási sikerét növeli, azon az áron, hogy saját maga hátrányba kerül.",
    "Önzetlen magatartás akkor van, ha a segítségnyújtó egyed hátrányát meghaladja a megsegített egyed előnye.",
    "Ez a magatartás is a csoport fennmaradásának esélyét javítja.",
    "[LIST_ITEM] Az emberszabású majmoknál gyakori, hogy a testvérek segítenek anyjuknak a fiatalabb testvér ellátásában, gondozásában.",
    "[LIST_ITEM] Az oroszlánfalkában a megsérült vagy elpusztult anya kólykét a falka ivarzó nőstényei gondozásukba veszik. Ezek a nőstények legtöbbször testvérek, így saját genetikai állományuk átörökítését is segítik azzal, hogy alturista módon viselkednek.",
    "[H2] Rokonszelekció.",
    "Az ürgék és a mormoták egyes fajai – például az olimpiai mormota – füttyentenek, ha ellenséget vesznek észre.",
    "A füttyentő példány segíti a többiek életben maradását, de fölhívja a figyelmet saját magára, így valamivel nagyobb eséllyel esik áldozatul a támadónak, mint ha „önző módon” azonnal beugrott volna üregébe.",
    "Az olimpiai mormoták kolóniáiban az egymás közelében élő egyedek génkészlete részben azonos, mert rokonok, ezért a füttyentést megszabó génváltozat akkor is elterjedhet a populációban, ha egy-egy füttyentő egyed áldozatul esik a ragadozóknak.",
    "Minél közelebbi a családtag, annál nagyobb az önzetlenség, annál valószínűbb, hogy a génállomány közös, ezért az altruista egyed önfeláldozása nem hiábavaló.",
    "Például a szülő-gyerek, gyerek-gyerek rokonság egyaránt 1/2.",
    "Elvileg tehát egy egyed ugyanúgy jól jár, ha a szüleit segíti több utódot létrehozni, mint ha saját utódot hoz létre.",
    "Gyerekkorban, fiatalkorban a kérdéses egyed fejletlen, gyenge, szaporodásra kevésbé alkalmas, viszont szülei még jó eséllyel hozhatnak létre utódokat, így célszerű a testvérek felnevelésében segíteni a szülőknek.",
    "[H2] Csoportszlelekció.",
    "Olyan szelekciós folyamat, amelynek egysége nem az egyed, hanem a csoport.",
    "Az egyedek csoportjainak növeli meg a szaporodási sikerét, életképességét.",
    "Mivel azonban a csoport egyedekből áll, a csoportszelekció közvetve egyedek közötti szelekció is.",
    "Annak a csoportnak az egyedei maradnak életben, amelyik a legjobban tökéletesítette a munkamegosztást, az utódok gondozását, a védekezést és a támadást, amelyik tehát a legmagasabb szintre tudta emelni a csoport működését.",
    "Pl. csoportokban élő egyes trópusi madarak kevesebb tojást raknak, mint amennyit fel tudnának nevelni.",
    "Ez az egyed szempontjából előnytelen, a csoport szempontjából viszont előnyös, hiszen a szűkös táplálékforrásokat meg tudják osztani.",
    "Ha az egyed nem lenne ilyen módon önzetlen, akkor minden madárnak sok utóda lenne, ami a túlnépesedés miatt a csoport létét veszélyeztetné (pl. a táplálékhiány miatt a legyengült egyedek között könnyebben pusztítana járvány).",
    "[H2] A szaporodási viselkedés.",
    "[LIST_ITEM] Szexuális szelekció",
    "[LIST_ITEM] Párválasztás",
    "[LIST_ITEM] Udvarlás",
    "[LIST_ITEM] Párzás",
    "[LIST_ITEM] Ivadékgondozás",
    "A szaporodási viselkedés jellemzői:",
    "[LIST_ITEM] ivarérett állatokra jellemző,",
    "[LIST_ITEM] meghatározott időszakonként ismétlődik,",
    "[LIST_ITEM] belső tényezők, mint pl. hormonok, továbbá",
    "[LIST_ITEM] külső tényezők, mint pl. táplálékbőség, napszakok hosszabbodásának függvénye.",
    "Mindezek hatására késztetés, belső motiváció indítja el az állatot a másik nem felkeresésére.",
    "A szexuális szaporodás evolúciós előnye az, hogy az utódokban a szülői gének új kombinációi alakulhatnak ki.",
    "A nemek aránya néhány kivételtől eltekintve általában 1:1.",
    "[LIST_ITEM] Néhány teknős fajban a környezet hőmérséklete határozza meg a nemek arányát, alacsonyabb hőmérsékleten hímek, magasabb hőmérsékleten nőstények kelnek ki a tojásokból.",
    "38",
    "Egyes halfajoknál a hímek erősen territoriálisak és több nőstényel élnek együtt jól védett területükön.",
    "Ha a hím elpusztul, a legerősebb nőstény fokozatosan átveszi a hím helyét, először viselkedése változik meg (agresszívebb lesz), majd felveszi a hím színezetét, és néhány hónap alatt teljes értékű hím lesz belőle.",
    "Szexuális szelekcióról akkor beszélünk, ha nem minden egyed vesz részt a szaporodásban.",
    "(1:1 a genetikai szex arány, az effektív sex arány ekkor ettől eltérő.)",
    "Ezeknél az állatoknál jellegzetes viselkedési mechanizmusok alakulnak ki.",
    "Legtöbb esetben a hímek egy része nem jut szaporodási lehetőséghez.",
    "Ekkor a nőstények, mint erőforrások jelennek meg, melyekért versengeni kell, eközben a hímek bizonyítják genetikai kvalitásaikat (képességeiket).",
    "[H2] Az udvarlás, nászjáték, párválasztás.",
    "[LIST_ITEM] Megakadályozza a rokon fajok kereszteződését,",
    "[LIST_ITEM] fokozzák és időben összehangolják az ivari partnerek izgalmi állapotát,",
    "[LIST_ITEM] csökkentik az egyedek közti távolságot.",
    "[LIST_ITEM] Az ausztráliai lugasépítő madár (varjú nagyságú, szürke színű) hímje kiválaszt egy kisebb tisztást, ahol ágakból és füvekből egy kisebb lugast épít.",
    "[LIST_ITEM] Az egyik bejárat előtt van a dürgető porond, amelyet feldíszít kék és sárga színű tárgyakkal (más szín is előfordulhat, de zöld és piros sohasem).",
    "[LIST_ITEM] Felhasznál madártollakat, bogyókat, virágokat, színes hulladékokat.",
    "[LIST_ITEM] Az elhervadó virágokat lecseréli.",
    "[LIST_ITEM] Színes húsú gyümölcsökkel be is festi a lugast, melyhez rojtosra rágott faágakat, mint ecsetet használ.",
    "[LIST_ITEM] A tojók mikor beülnek a lugasba a hím megkezdi a dürgetést a porondon.",
    "[LIST_ITEM] A félóras tánc után megtörténik a párosodás.",
    "[LIST_ITEM] Mivel a madarak színe jellegtelen ezért az építmény megalkotásával hívják fel magukra a figyelmet a hímek.",
    "[LIST_ITEM] Más madaraknál elsősorban a színek dominálnak.",
    "[LIST_ITEM] A halak körében is gyakran szerepe van a színeknek a párválasztásban, mint pl. a szivárványos ökle esetén.",
    "[LIST_ITEM] A békáknál, tücsköknél a hímek hangjukkal hívják fel magukra a figyelmet.",
    "[LIST_ITEM] A nőstény szentjánosbogarak gyenge fényt bocsátanak ki (luciferin).",
    "[LIST_ITEM] Az emlősök körében gyakori, hogy a nőstények kémiai jelzőanyagokkal, feromonokkal vonzzák magukhoz a hímeket.",
    "[LIST_ITEM] A hímek gyakran komoly küzdelmet folytatnak a nőstényekért, melyet sokszor megelőzi a testmétek fitogtatása.",
    "[LIST_ITEM] Sokszor a nőstények választásában a territórium mérete a döntő, mivel a nagyobb territóriumú hímek erősebbek, a nagyobb territórium több táplálékot szolgáltat, az utódok ellátása jobb.",
    "Az udvarlás és a nászjáték fajra jellemző (lugasépítő madár). Az udvarlást és a nászjátékot követi a párzás.",
    "[H2] Párzás.",
    "A párosodási rendszerek két nagy csoportba sorolhatók.",
    "[NUMBERED_ITEM] Monogámia során egy hím és egy nőstény között jön létre párosodás.",
    "[NUMBERED_ITEM] Poligámia során más a helyzet.",
    "[H2] Monogámia.",
    "Ritka az emlősök körében, azonban a madárfajok 90%-a monogám.",
    "Ilyenkor a párkapcsolat több esztendőre vagy egy egész életre alakul ki, pl. hattyúk, ludak, vagy a fehérkezű gibbon esetén.",
    "Az egyedek a szaporodási időszakok között is együtt maradnak.",
    "Ha a pár valamelyik tagja elpusztul, a másik már nem tud újabb kapcsolatot létrehozni.",
    "A szezonális monogámia esetében a pár csupán a szaporodási időszakra alakul ki, a köztes időszakokban szétválnak,",
    "pl. gólyák, sirályok, kistestű vándormadarak.",
    "Igen nagy a régi fészek iránti hűség, a telet pl. külön csapatokban töltik, majd a szaporodási időszakra visszatérnek a régi fészekhez.",
    "Előnyös, mert az ismerős párok gyorsabban kezdenek a fészekrakáshoz stb.",
    "[H2] Monogámia előnyei:.",
    "[LIST_ITEM] A hím részt vesz az ivadékgondozásban.",
    "[LIST_ITEM] Az udvarlásra csak egyszer, a kapcsolat elején kell energiát fordítani.",
    "[LIST_ITEM] A pár tagjai kiismerik egymást, így kisebb az egymás iránti agressziójuk.",
    "[H2] Poligámia.",
    "[LIST_ITEM] A hímek általában nem vesznek részt az ivadékgondozásban.",
    "[LIST_ITEM] A territoriális hímek 2-3 nőstényel is párosodnak.",
    "[NUMBERED_ITEM] Erőforrás védelmű poligámia, pl. egyes pacsirtafajoknál fordul elő.",
    "A hím olyan territóriumot véd, amely a szaporodáshoz szükséges táplálékot, fészkelőhelyet stb. biztosítja. Ez a nőstények párválasztását befolyásolja.",
    "[H2] 2. Nőstényeket védő poligámia.",
    "A nőstények valamilyen párosodástól független okból hajlamosak csapatokba verődni, amelyeket egyes hímek kisajátítanak, megakadályozzák a többi hím párosodását.",
    "Az állandó környezetben élő, nagy testű, hosszú életű állatok általában kevés számú utódot hoznak létre, amelyeket azonban folyamatosan gondoznak (K-strategisták).",
    "Az olyan magatartásformákat, amelyek az utódok védelmét, nevelését, táplálását szolgálják, ivadékgondozásnak nevezzük.",
    "Ez részben öröklött, részben tanult viselkedésformák sorozata, melyeket az utódok viselkedése vált ki.",
    "[H2] Példák az ivadékgondozásra.",
    "[LIST_ITEM] Ízeltlábúaknál az ásódarazsak földalatti kamrákat építenek, melyekbe megbénított hernyókat cipelnek, melyekbe rakják petéiket. A kikelt utódok a megbénított, de még élő állatokkal táplálkoznak.",
    "[LIST_ITEM] A cselőpók nősténye petéit a potrohán hordja, majd a kikelt peték is ott maradnak egészen a felnövésükig. Ha az anyagokot megérintjük a fiatal pókok szétfutnak, miközben fonalat húznak maguk mögött, amelyen majd visszatérnek.",
    "[LIST_ITEM] A bölcsőszájú halak szájukban költik ki az ikrákat és csak az úszóképességük elérése után engedik ki őket.",
    "[LIST_ITEM] A szíámi harcoshalak és a paradicsomhalak hímjei habfészket építenek az ikráknak és kikelésük után őrzik is őket.",
    "[LIST_ITEM] A dajkabéka petéit a hátán hordja, majd kikeléskor a vízbe viszi őket.",
    "A legfejlettebb formákat a madaraknál és az emlősöknek találjuk meg.",
    "[H1] Az állatok létfenntartási viselkedése.",
    "Az állatok – fajok és egyedek – között állandó versengés folyik a fennmaradásért.",
    "A verseny elsősorban a megfelelő mennyiségű és minőségű táplálékért folyik.",
    "A fiatal állatok mi alapján ismerik fel a fajra jellemző táplálékot?",
    "[H2] A táplálék felismerése.",
    "[NUMBERED_ITEM] Veleszületett táplálékfelismerő mechanizmus",
    "[LIST_ITEM] A varangyok odaforduló és követő mozgással reagálnak, ha a látóterükben giliszta nagyságú, formájú modell jelenik meg.",
    "[NUMBERED_ITEM] Bevésődéssel",
    "[LIST_ITEM] A görény a prédát szagáról ismeri fel, amely bevéssodésen alapul, az állat 2-3. hónapjában (átveszi a szülő szokásait).",
    "[NUMBERED_ITEM] Egyes állatok saját magukon hordozzák azokat a kulcsingereket, amelyek rávezetik őket a helyes táplálkozásra.",
    "[LIST_ITEM] Ha néhány órája kikelt kiscsirkéket elkülönítve neveltek fel, egy részük nem kezd el spontán csipegetni, nem vesz fel táplálékot.",
    "[LIST_ITEM] Voltak olyan kiscsirkék, amelyeknek különösen dús pihéik voltak, ezek akár éhen is haltak.",
    "[LIST_ITEM] Azonban, ha az ilyen kis „toll labdákat” összerakták, elkezdték egymás lábujjait vadul csipegetni, majd áttértek a földön heverő magvak szedegetésére.",
    "[LIST_ITEM] Akkor is ez történt, ha önálló nevelés esetén gyufaszálakat szórtak a földre.",
    "[LIST_ITEM] Normális tollazatú kiscsirkék látták a saját lábujjaikat, amire beindult a csipegetés, tehát saját magukon hordozták azokat a kulcsingereket, amelyek beindították a táplálékfelvételt.",
    "[LIST_ITEM] Ha ilyen kiscsirkék lábára papírgallért tettek, ők sem kezdték el az önálló táplálkozást.",
    "[H2] Táplálékszerző technikák.",
    "A táplálékszerzésnek az állatvilágban alapvetően 3 módja ismert:",
    "[NUMBERED_ITEM] Egyes állatok pl. bálnák, kagylók kiszűrik a vízből a táplálékukat, így nincs szükségük bonyolult felismerő mechanizmusokra.",
    "[NUMBERED_ITEM] A legelő állatok táplálékszőnyeget találnak a talpuk alatt. Bár úgy tűnik, ezek az állatok fűnyíró gépként haladnak, valójában nagyon is válogatósak.",
    "[NUMBERED_ITEM] Mások számára a táplálék rejtve van, és idejük nagy részét ennek megkeresésével töltik. Ebbe a csoportba tartozik a vadászat.",
    "Vadászat a táplálékszerzés olyan formája, amely a zsákmányállat megöléséhez vezet. 3 nagy csoportja van:",
    "[NUMBERED_ITEM] A rejtőzködők álcázzák magukat és lesből támadnak pl. ájtatos r",
    "[NUMBERED_ITEM] Csapdaállítók, pl. ilyenek a pókok. Sok halfaj a prédát szájának közelébe csalogatja.",
    "[NUMBERED_ITEM] A ragadozók többsége mozgó vadász, amely szaglása, látása stb. segítségével felderíti a prédát, majd üldözi és megragadja.",
    "A magasabb rendű állatok hosszú tanulás során sajátítják el a táplálékszerzés mikéntjét.",
    "[LIST_ITEM] A tengerparton élő csigaforgató madár kagylókkal táplálkozik.",
    "[LIST_ITEM] A kagylók felnyitása kétféle technikát igényel, amely hosszas tanulás eredménye.",
    "[LIST_ITEM] A kalapácsoló technikával a kagylót a földre helyezik, majd a kagylóhéj legvékonyabb részén lyukat ütnek a héjon, ezen keresztül kiszedegetik a kagyló lágy részeit.",
    "[LIST_ITEM] A késelő technikával a víz alatt támadják meg a kagylót, s mikor nyitva van csörükkel elvágják a teknőket összetartó izmokat.",
    "[LIST_ITEM] Minden madár csak az egyikféle technikát használja, amiótt azt hitték, hogy két alfaja létezik e madárnak.",
    "[LIST_ITEM] Azonban a technikát a fiókák szüleiktől tanulják meg.",
    "[LIST_ITEM] Ha a fiókákat kicserélik a különböző technikát használó szülők között, a fióka a nevelőszülők technikáját tanulja meg.",
    "Vannak olyan madarak is, amelyek szerszámokat használnak.",
    "[LIST_ITEM] A galápagosi harkálypinty kúpos csőre alkalmatlan arra, hogy a fák kérge alól a különféle rovarlárvákat kipiszkálja.",
    "[LIST_ITEM] Erre a feladatra kaktusztöviseket használ, amelyet táplálkozás után elrejt, majd később újra használ.",
    "[LIST_ITEM] Az elkülönítve nevelt madár vonzódik a pálcikákhoz, azokat minden cél nélkül beledugdossa a környezetében levő lyukakba (ÖMM).",
    "[LIST_ITEM] Eközben, amennyiben valami ízletes falat kerül elő a lyukból, gyorsan megtanulja az összefüggést (kondicionálás).",
    "A görények prédaölési technikája pontos mozdulatok adott sorozata, amelyet a fiatal állatnak meg kell tanulnia.",
    "[LIST_ITEM] A felnőtt görény, ha valamilyen rágcsálóval találkozik, villámgyorsan hátulról megragadja a nyakszirtjét és erős harapással megöli.",
    "[LIST_ITEM] Elkülönítve felnevelt görények életükben először eleven prédát, pl. egy csirkét kaptak.",
    "[LIST_ITEM] A görények nagyon játékos állatok, a csirkét nem prédának, hanem játszótársnak tekintették, néha még az alvóhelyükre is elcipelték a csirkéket, ahol békésen együtt aludtak.",
    "[LIST_ITEM] A csirkék a túlárado szeretetet békésen tűrték.",
    "[LIST_ITEM] A görények természetes környezetükben ritkán foghatnak csirkéket, sokkal inkább valamilyen rágcsalót, pl. patkányt.",
    "[LIST_ITEM] A patkány nem olyan békés állat, mint a csirke, mikor a görény játszani akart, gorombán visszaharapott.",
    "[LIST_ITEM] A görény igyekszik elkerülni a kellemetlen harapást, ezért ott ragadja meg a patkányt, ahol a legveszélytelenebb, azaz a nyakszirtjén.",
    "[LIST_ITEM] Elég egyetlen ilyen tapasztalat, a görény a következő csirkét már gyorsan és biztosan megöli.",
    "[LIST_ITEM] Ezt veleszületett tanítómechanizmusnak nevezzük, mert az állat genetikai memóriája tartalmazza azokat a magatartáselemeket, amelyeket az állat a külső ingerforrás – préda – aktivitására válaszként ad.",
    "[LIST_ITEM] A patkány védekezése tanítja meg a görényt a helyes mozdulatok sorrendjére.",
    "Védekezés a ragadozók ellen",
    "A ragadozók zsákmány szerző technikáival párhuzamosan alakultak ki a prédaállatok védekező, menekülő magatartásformái.",
    "[NUMBERED_ITEM] Menekülés, mikor az állat a ragadozó felfedezése után fajára jellegzetes mozdulatokkal elszalad, elúszik, elrepül.",
    "A menekülés mozgásmintázata olyan, hogy az a ragadozót, összezavarja, lehetőleg akadályozza a préda elfogásában.",
    "Gyakori, hogy ha a préda menekülési útja el van zárva, akkor fenyegető viselkedés, támadás figyelhető meg.",
    "[NUMBERED_ITEM] A csúfolódó viselkedés során az állatok csapatosan védekeznek. Sirályoknál figyelhető meg, hogy a kolónia mellett elhaladó emberre az egész kolónia hangos vészkiáltásokkal rátámad.",
    "[NUMBERED_ITEM] A passzív védekezés során a préda lelapul, mozdulatlanul igyekszik a környezetébe olvadni. Ez igen gyakori a kólyák állatoknál, akik a meneküléshez még nem elég gyorsak.",
    "A dermedési reakció során a préda mozdulatlanná válik, mert a ragadozók gyakran csak a mozgó prédát veszik észre.",
    "A holtnak tettetés is azért alakul ki, mert sok ragadozó nem eszik dögöt.",
    "Ezeket a magatartásformákat az állatok nem tanulják, veleszületetten alakulnak ki.",
    "[H2] Tájékozódás.",
    "Alapvetően fontos létfenntartási viselkedés.",
    "[NUMBERED_ITEM] Taxis, amely ingerhez kötött tájékozódási mozgás (inger által irányított helyváltoztató mozgás).",
    "[NUMBERED_ITEM] A tárgyak megjegyzéséhez kötött tájékozódás során az állat megjegyzi a környezetében található tárgyak helyét, formáját, színét és ennek figyelembevételével mozog.",
    "[LIST_ITEM] A méhfarkas költőkamrákat kapar a talajba és fejlődő lárvait naponta eteti megbénított méhekkel.",
    "[LIST_ITEM] A darázs kirepüléskor egy tájékozódó kört repül a fészek körül.",
    "[LIST_ITEM] Egy kísérletben a fészket 20 fenyőtobozzal vették körbe.",
    "[LIST_ITEM] A darázs távozása után a tobozokat ugyanolyan elrendezésben 30 cm távolságra tolták el.",
    "[LIST_ITEM] A darázs a 30 cm-el eltolt kör közepén kereste a fészkét.",
    "[NUMBERED_ITEM] Ismert, hogy egyes állatokban a tájékozódás során a test helyzete rögzül valamilyen külső viszonyítási ponthoz, pl. a Naphoz. Ilyen a méhek és a hangyák tájékozódása.",
    "A kérdés, hogyan tájékozódnak a hangyák a sivatagban, melynek a felülete teljesen egyenletes, sőt változó, a gyakori erős szelek a szag útján történő tájékozódást lehetetlenné teszik.",
    "[LIST_ITEM] A hazatérő hangyák elől egy ponyvával eltakarták a Napot és egy tükör segítségével pontosan az ellenkező irányba vetítették azt.",
    "[LIST_ITEM] Erre a zsákmánnyal hazaigyekvő hangyák 180 fokos fordulatot tettek, holott csak néhány cm-re voltak a fészek bejáratától.",
    "[LIST_ITEM] Amint kikerültek a ponyva árnyékából újra megfordultak és elindultak hazafelé.",
    "[LIST_ITEM] A Nap helyzete óránként 15 fokot változik. Mi történik, ha egy hangyát néhány órára sötétbe teszünk?",
    "[LIST_ITEM] A fiatal, tapasztalatlan hangyák jelentősen eltérnek a hazavezető úttól.",
    "43",
    "[LIST_ITEM] A tapasztalt öreg hangyák a belső órájuk segítségével emlékeznek a kiindulási időpontra és sötétben is folyamatosan korrigálják a Nap helyzetét.",
    "[LIST_ITEM] A hangyákat a felhős ég sem zavarja, mert érzékelik a polarizált fényt is.",
    "[NUMBERED_ITEM] Vannak állatok, amelyek a maguk által kibocsátott jelzések visszaverődéséből tájékozódnak, mint pl. a denevérek és a cetek.",
    "[H2] Komfortmozgás.",
    "Szintén létfenntartási viselkedések. Ilyen pl.",
    "[LIST_ITEM] a mosakodás, tollászkodás stb., funkciója többnyire a kültakaróban található élősködők eltávolítása (madarak fürdőzése a porban, macska nyalogatja a szőrét),",
    "[LIST_ITEM] továbbá a nyújtózkodás a fáradt, befeszült izmok kinyújtása miatt fontos."
  ]
}